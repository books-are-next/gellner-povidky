<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Pan oficiál se žení">
    <meta name="apple-mobile-web-app-capable" content="yes">
    <title>Pan oficiál se žení</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="František Gellner: Povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky">
    <meta property="og:title" content="Povídky">
    <meta property="og:type" content="book">
    <meta property="og:book:author" content="František Gellner">
    <meta property="twitter:title" content="František Gellner: Povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_gellner_016.html">
    <link rel="next" href="./povidky_gellner_018.html">
    <meta name="nb-order" content="13">
    <link rel="self" href="povidky_gellner_017.html">
    <meta name="nb-identifier" content="gellner-povidky-ca3c0d8">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2142" data-nb-chars="13267">
    <nav role="doc-toc">
      <ul class="plain section">
        <li><a href="povidky_gellner_005.html">Cesta do hor</a></li>
        <li><a href="povidky_gellner_006.html">Sebevrah Nečásek</a></li>
        <li><a href="povidky_gellner_007.html">Otec</a></li>
        <li><a href="povidky_gellner_008.html">Můj společník z&nbsp;cest</a></li>
        <li><a href="povidky_gellner_009.html">Sport a&nbsp;zdraví</a></li>
        <li><a href="povidky_gellner_010.html">Konkurenti</a></li>
        <li><a href="povidky_gellner_011.html">Štika</a></li>
        <li><a href="povidky_gellner_012.html">Miltiades, vítěz maratonský
            Antický námět v&nbsp;moderním zpracování</a></li>
        <li><a href="povidky_gellner_013.html">Výhody nešťastné lásky</a></li>
        <li><a href="povidky_gellner_014.html">Marta</a></li>
        <li><a href="povidky_gellner_015.html">Kalokagathia</a></li>
        <li><a href="povidky_gellner_016.html">Smysl života</a></li>
        <li><a href="povidky_gellner_017.html">Pan oficiál se žení</a></li>
        <li><a href="povidky_gellner_018.html">Katonova poslední četba</a></li>
        <li><a href="povidky_gellner_019.html">Závěť strýce Jindřicha</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_gellner_016.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="19"><span class="idea" data-nb-ref-number="1" id="idea1" data-nb-words="4" data-nb-chars="19">Pan oficiál se&nbsp;žení</span></h1>
        <section>
          <p class="chunk" data-nb-ref-number="2" data-nb-words="71" data-nb-chars="452"><span class="idea" data-nb-ref-number="2" id="idea2" data-nb-words="71" data-nb-chars="452">O&nbsp;politickém stranictví pana oficiála Popraše těžko jest určitým způsobem se&nbsp;vyjádřiti, mimo jiné také proto, že&nbsp;se&nbsp;zřídka v&nbsp;plné své síle projevovalo za&nbsp;denní doby. Od&nbsp;snídaně až&nbsp;do&nbsp;večera nevypustil pan oficiál z&nbsp;úst zbytečného slova ani o&nbsp;vnitropolitické, ani o&nbsp;zahraniční situaci, tu&nbsp;a&nbsp;tam z&nbsp;něho promluvilo pouze rozhorlení stavovské, těžko se&nbsp;smiřující s&nbsp;přetěžováním a&nbsp;ústrky, jimiž veřejnost obsypávala důležitý jím vyvolený obor životní práce.</span></p>
          <p class="chunk" data-nb-ref-number="3" data-nb-words="60" data-nb-chars="386"><span class="idea" data-nb-ref-number="3" id="idea3" data-nb-words="60" data-nb-chars="386">Teprve po&nbsp;večeři se&nbsp;politická osobnost páně Poprašova vyhraňovala a&nbsp;to ne&nbsp;vždycky týmž způsobem. Při pivě byl pan oficiál celkem dosti konzervativní. Národní jeho vědomí sice nijak neochabovalo, spíše naopak, ale smiřoval se&nbsp;s&nbsp;naším politickým stavem i&nbsp;se ztrátou české samostatnosti a&nbsp;opakoval po&nbsp;Palackém, že&nbsp;kdyby Rakouska nebylo, musili bychom se&nbsp;ale honem přičiniti, aby jako bylo.</span></p>
          <p class="chunk" data-nb-ref-number="4" data-nb-words="65" data-nb-chars="411"><span class="idea" data-nb-ref-number="4" id="idea4" data-nb-words="65" data-nb-chars="411">Při víně, při plamenném zlatém daru životodárného slunce, rozezvučela se&nbsp;v&nbsp;prsou páně Poprašových struna radikální. Dovolával se&nbsp;Palackého jako svědka, že&nbsp;jsme byli před Rakouskem a&nbsp;že budeme také po&nbsp;něm, mluvil o&nbsp;vojně, horoval pro balkánské Slovany, očekával, že&nbsp;záhy českému národu vzejde jitřenka nového dne&nbsp;– což se&nbsp;namnoze shodovalo se&nbsp;skutečností&nbsp;– a&nbsp;v&nbsp;důvěrném kroužku zapěl si&nbsp;dokonce bulharskou hymnu.</span></p>
          <p class="chunk" data-nb-ref-number="5" data-nb-words="66" data-nb-chars="448"><span class="idea" data-nb-ref-number="5" id="idea5" data-nb-words="66" data-nb-chars="448">Prohřešili bychom se&nbsp;proti darům nebes, kdybychom opomněli zaznamenat na&nbsp;tomto místě politické účinky slivovice. Tyto byly druhu převážně demokratického a&nbsp;vzněcovaly v&nbsp;srdci lásku k&nbsp;ši­rokým vrstvám lidu. V&nbsp;takovýchto okamžicích tykal si&nbsp;pan oficiál Popraš se&nbsp;sklepníky a&nbsp;v&nbsp;kavárně přistupoval ke&nbsp;stolkům neznámých mužů z&nbsp;řad tělesně pracujícího občanstva, tiskl vřele mozolné ruce, připíjel si, poroučel ještě jedno kolo a&nbsp;nazýval každého bratrem.</span></p>
          <p class="chunk" data-nb-ref-number="6" data-nb-words="88" data-nb-chars="608"><span class="idea" data-nb-ref-number="6" id="idea6" data-nb-words="88" data-nb-chars="608">Pokud se&nbsp;zřetel pana oficiála&nbsp;obracel k&nbsp;veřejným zájmům, směřovala ovšem jeho snaha proti nespravedlnosti a&nbsp;proti prospěchářství, ale nebylo lze zařaditi do&nbsp;některé z&nbsp;četných politických zásuvek tuto silnou osobnost, zrovna tak, jako nebylo možno rozlišovati, byl-li Popraš pivař či&nbsp;vinař. Pivo ovšem píval častěji, ale vysvětloval to&nbsp;samé jednostrannou zálibou, nýbrž svým sklonem k&nbsp;řádnému vykonávání povinností. Neboť jedině počestná chmelovina připomene člověku sladkou únavou, že&nbsp;nadešla doba návratu a&nbsp;že jitrem začíná opět den zasvěcený práci, k&nbsp;němuž je&nbsp;nutno nalézati nových sil posilujícím spánkem.</span></p>
          <p class="chunk" data-nb-ref-number="7" data-nb-words="47" data-nb-chars="262"><span class="idea" data-nb-ref-number="7" id="idea7" data-nb-words="47" data-nb-chars="262">Je&nbsp;ovšem pravda, že&nbsp;naše tělesné ústrojí je&nbsp;tak založeno, aby přirozeně a&nbsp;beze všech pomůcek mohlo klesnouti v&nbsp;onen stav klidu, jejž spánkem nazýváme. Než jsou tu&nbsp;jemné rozdíly, i&nbsp;když ne&nbsp;ve&nbsp;věci samé, tož za&nbsp;to&nbsp;tím více v&nbsp;souběžných i&nbsp;v&nbsp;předcházejících úkazech.</span></p>
          <p class="chunk" data-nb-ref-number="8" data-nb-words="120" data-nb-chars="812"><span class="idea" data-nb-ref-number="8" id="idea8" data-nb-words="120" data-nb-chars="812">Pan oficiál Popraš znal dobře z&nbsp;vlastních svých zkušeností, ovšem již v&nbsp;šedé dávnověkosti ležících, jak těžce se&nbsp;usíná člověku dokonale střízlivému. Převaluje se&nbsp;ze&nbsp;strany na&nbsp;stranu a&nbsp;hlava neustále se&nbsp;zaměstnává různými neodbytnými malichernostmi a&nbsp;zbytečnými starostmi. Tu&nbsp;vystupuje před naším duševním zrakem přednosta kanceláře a&nbsp;udílí svému podřízenému nos, nijak nedbaje přítomnosti sluhy. Tu&nbsp;zase se&nbsp;vynořuje v&nbsp;hlavě vzpomínka na&nbsp;směnku, kterou jsme podepsali svému nejlepšímu příteli, týmž okamžikem ztrativše ho&nbsp;pro vždycky &nbsp;z očí. Nebo se&nbsp;zjeví před námi ladná dívčí postava, sladká vzpomínka na&nbsp;milou chvíli mladického roztoužení ovane skráně, a&nbsp;to všecko zapadne náhle v&nbsp;propast nenávisti vůči celému lidstvu, neboť nelze zapomenouti, jak jsme tenkráte večer doma pohřešili zlatou jehlici do&nbsp;vázanky.</span></p>
          <p class="chunk" data-nb-ref-number="9" data-nb-words="56" data-nb-chars="312"><span class="idea" data-nb-ref-number="9" id="idea9" data-nb-words="56" data-nb-chars="312">Docela jinak se&nbsp;usíná, má-li člověk svou míru. Může se&nbsp;ti&nbsp;sice přihodit, že&nbsp;při svlékání porazíš židli, že&nbsp;kabát místo na&nbsp;věšák chceš zavěsiti kamsi do&nbsp;volného prostoru a&nbsp;že drcneš hlavou do&nbsp;skříně. Jakmile však zhasneš svíčku a&nbsp;zalezeš do&nbsp;peřin, zavřou se&nbsp;ti&nbsp;oči, a&nbsp;dobrotivý spánek pojal tě&nbsp;již ve&nbsp;svou náruči.</span></p>
          <p class="chunk" data-nb-ref-number="10" data-nb-words="63" data-nb-chars="397"><span class="idea" data-nb-ref-number="10" id="idea10" data-nb-words="63" data-nb-chars="397">Kdo zná smutné cesty osiřelého mládence k&nbsp;domovu, když proseděl celý večer u&nbsp;vody v&nbsp;kavárně a&nbsp;za noci se&nbsp;vrací zklamán ke&nbsp;svým nehostinným čtyřem stěnám, nebude se&nbsp;divit Poprašově nechuti vůči zdrženlivosti v&nbsp;popíjení k&nbsp;tomu účelu vyráběných látek a&nbsp;vůči celému novodobému abstinentismu, jenž rok co&nbsp;rok svým nepřirozeným učením vrhá tisíce a&nbsp;tisíce osob obojího pohlaví na&nbsp;pospas trudnomyslnosti.</span></p>
          <p class="chunk" data-nb-ref-number="11" data-nb-words="78" data-nb-chars="481"><span class="idea" data-nb-ref-number="11" id="idea11" data-nb-words="78" data-nb-chars="481">U&nbsp;pana oficiála Popraše zastavila se&nbsp;ovšem abstinentská propaganda jako před nedobytnou tvrzí. Pan oficiál nepropadl bytostí svou trudnomyslnosti, ani se&nbsp;nevracel s&nbsp;ponurým steskem v&nbsp;srdci do&nbsp;svých čtyř chladných stěn, nýbrž měl vždycky za&nbsp;pozdní doby noční již svou míru a&nbsp;vznášel se, spíše než šel k&nbsp;svému domovu, a&nbsp;tahal svoje nohy za&nbsp;sebou s&nbsp;pocitem a&nbsp;vzezřením polosplasklého balonu, letícího nízko nad zemí a&nbsp;vlekoucího po&nbsp;nesrovnalostech půdy svůj sem tam se&nbsp;zmítající člun.</span></p>
          <p class="chunk" data-nb-ref-number="12" data-nb-words="88" data-nb-chars="569"><span class="idea" data-nb-ref-number="12" id="idea12" data-nb-words="88" data-nb-chars="569">Věčná touha po&nbsp;krásnu, po&nbsp;ženské něžnosti, jež tak důmyslným způsobem doplňuje mužskou drsnost, nezmizela ovšem ani při životě zde vylíčeném a&nbsp;svědomitě popsaném ze&nbsp;srdce pana oficiála. Milostný vznět ztrácel pouze svoje drsné hrany a&nbsp;neroztřiďoval bezcitné bližní na&nbsp;hezké a&nbsp;nehezké. Také sluší podotknouti, že&nbsp;zájem o&nbsp;krásnější polovinu lidstva budil se&nbsp;v&nbsp;panu oficiálovi ještě poněkud později než starost o&nbsp;věci veřejné a&nbsp;sváděl ho&nbsp;někdy na&nbsp;křivolaké cesty či&nbsp;správněji řečeno do&nbsp;křivolakých ulic, odkud zazníval do&nbsp;temna noci ztlumený zvuk gramofonu a&nbsp;orchestrionu.</span></p>
          <p class="chunk" data-nb-ref-number="13" data-nb-words="45" data-nb-chars="281"><span class="idea" data-nb-ref-number="13" id="idea13" data-nb-words="45" data-nb-chars="281">Jisto jest, že&nbsp;byl oficiál Popraš velice nešťastný. Sám si&nbsp;toho nebyl ovšem určitě vědom, ale za&nbsp;to&nbsp;tím dokonaleji byla o&nbsp;tom přesvědčena paní radová Slabá, jejíž manžel býval večerním a&nbsp;nočním soustolovníkem páně Poprašovým, kdykoli se&nbsp;mu&nbsp;k&nbsp;tomu naskytla příležitost nebo výmluva.</span></p>
          <p class="chunk" data-nb-ref-number="14" data-nb-words="22" data-nb-chars="123"><span class="idea" data-nb-ref-number="14" id="idea14" data-nb-words="22" data-nb-chars="123">„Muži!“ pravila kdysi ráno při snídani paní radová, „to se&nbsp;vydáváš za&nbsp;přítele kohosi a&nbsp;necháš ho&nbsp;tak bez pomoci se&nbsp;trápit?“</span></p>
          <p class="chunk" data-nb-ref-number="15" data-nb-words="21" data-nb-chars="129"><span class="idea" data-nb-ref-number="15" id="idea15" data-nb-words="21" data-nb-chars="129">„Trápit?“ otázal se&nbsp;poněkud přihlouple pan rada a&nbsp;po chvíli dodal nejistým hlasem; „Já bych myslil, abychom se&nbsp;do&nbsp;toho nepletli.“</span></p>
          <p class="chunk" data-nb-ref-number="16" data-nb-words="36" data-nb-chars="231"><span class="idea" data-nb-ref-number="16" id="idea16" data-nb-words="36" data-nb-chars="231">„Leodegare!“ řekla pouze káravě přísná choť a&nbsp;zadívala se&nbsp;na&nbsp;svého manžela tak pronikavým pohledem, že&nbsp;spolkl celou půlku rohlíku, kterou držel v&nbsp;ruce; následovalo dlouhé kuckání; o&nbsp;věci bylo rozhodnuto, a&nbsp;domácí porada se&nbsp;rozešla.</span></p>
          <p class="chunk" data-nb-ref-number="17" data-nb-words="64" data-nb-chars="413"><span class="idea" data-nb-ref-number="17" id="idea17" data-nb-words="64" data-nb-chars="413">Ještě dopoledne, když malou svou dcerku vypravila do&nbsp;školy a&nbsp;v&nbsp;kuchyni dala všechny nutné rozkazy, odebrala se&nbsp;paní radová Slabá ku&nbsp;své mladé přítelkyni, paní profesorové Klotáskové. Za&nbsp;krátkou poměrně chvíli, mezi ochutnáváním čtyř druhů zavařenin a&nbsp;rovněž domácí višňovky, sjednotily se&nbsp;obě paničky jakž takž na&nbsp;osobě dívky, o&nbsp;niž bylo ve&nbsp;hvězdách psáno, že&nbsp;bude oslazovati pozemskou pouť pana oficiála Popraše.</span></p>
          <p class="chunk" data-nb-ref-number="18" data-nb-words="84" data-nb-chars="558"><span class="idea" data-nb-ref-number="18" id="idea18" data-nb-words="84" data-nb-chars="558">Podle úmluvy doprovázely obě manželky, paní radová i&nbsp;paní profesorová, kteréhosi večera své muže k&nbsp;jejich hospodskému stolu. Oficiál Popraš seděl již na&nbsp;obvyklém místě, neboť náležel k&nbsp;oněm spolehlivým besedníkům, kteří bývají v&nbsp;hospodě první a&nbsp;jsou tak zdvořilí, a&nbsp;dobře vychovaní, že&nbsp;nikdy nerozbíjejí společnost, to&nbsp;znamená, že&nbsp;se&nbsp;zvedají od&nbsp;stolu poslední; krom toho nevyhledávají jiných zábav a&nbsp;marností světských, jsou vždy na&nbsp;povědomém místě k&nbsp;nalezení, a&nbsp;tím tvoří jaksi pevnou osu společnosti, což pro živnost hostinskou je&nbsp;neocenitelným požehnáním.</span></p>
          <p class="chunk" data-nb-ref-number="19" data-nb-words="84" data-nb-chars="547"><span class="idea" data-nb-ref-number="19" id="idea19" data-nb-words="84" data-nb-chars="547">Paničky, jimž uctivým povstáním každý světa znalý člověk přenechává u&nbsp;stolu výběr místa, vzaly si&nbsp;pana oficiála mezi sebe. Z&nbsp;počátku se&nbsp;mluvilo k&nbsp;celé společnosti, později však obě dámy a&nbsp;jejich oběť utvořily si&nbsp;svůj důvěrný kroužek, a&nbsp;paní radová Slabá zanotovala svůj zpěv o&nbsp;tichých radostech rodinného přístavu. Vypravovala o&nbsp;žertovných nápadech své sedmileté dcerušky, o&nbsp;tom, jak nedávno přišla domů ze&nbsp;školy po&nbsp;hodině náboženství, nechápajíc docela smyslu panem katechetou vykládaných božích přikázání a&nbsp;ptala se: „Mamičko, co&nbsp;je&nbsp;to&nbsp;smilnit?“</span></p>
          <p class="chunk" data-nb-ref-number="20" data-nb-words="95" data-nb-chars="564"><span class="idea" data-nb-ref-number="20" id="idea20" data-nb-words="95" data-nb-chars="564">Konečně se&nbsp;přešlo k&nbsp;jádru věci, a&nbsp;když paní radová řekla poněkud vyčítavým hlasem svému společníku: „Vidíte, mohl byste některou hezkou a&nbsp;hodnou dívku učinit šťastnou,“ udělalo se&nbsp;panu oficiálovi jaksi horko, i&nbsp;hrábl si&nbsp;do&nbsp;řídkých vlasů, které si&nbsp;s&nbsp;obzvláštní dovedností honil v&nbsp;tenkých pramíncích po&nbsp;hlavě od&nbsp;ucha k&nbsp;uchu. Bylo mu&nbsp;kolem srdce skoro jako tehdy, když co&nbsp;mladý středoškolský žák chodil na&nbsp;besedu ke&nbsp;svým bytným a&nbsp;bavil se&nbsp;s&nbsp;třináctiletou Aninkou, a&nbsp;její otec, souchotinářský krejčí, vzhlédl na&nbsp;ně&nbsp;od&nbsp;své práce a&nbsp;pomyslil si&nbsp;trochu hlasitě: „Kdož ví!“</span></p>
          <p class="chunk" data-nb-ref-number="21" data-nb-words="62" data-nb-chars="405"><span class="idea" data-nb-ref-number="21" id="idea21" data-nb-words="62" data-nb-chars="405">Svou vyvolenou, neboli přesněji řečeno vyvolenou obou dobře s&nbsp;ním smýšlejících paniček, oficiál Popraš neznal, aniž se&nbsp;pamatoval, že&nbsp;by&nbsp;ji&nbsp;byl kdy viděl. Dle dohody měl se&nbsp;s&nbsp;ní seznámiti na&nbsp;večerní procházce, jejíž datum i&nbsp;místo bylo hned ustanoveno, a&nbsp;paní profesorová Klotásková hořela ochotou předvésti nic netušící slečnu jejímu ctiteli a&nbsp;býti záštitou jí&nbsp;a&nbsp;rozpoznávacím znamením budoucímu ženichovi.</span></p>
          <p class="chunk" data-nb-ref-number="22" data-nb-words="88" data-nb-chars="522"><span class="idea" data-nb-ref-number="22" id="idea22" data-nb-words="88" data-nb-chars="522">Pan oficiál byl vskutku dochvilný. Půl hodiny před určenou dobou loudal se&nbsp;již z&nbsp;domova. Musíme však pohříchu doznati, že&nbsp;nebyly to&nbsp;radostné pocity, které se&nbsp;zračily ve&nbsp;tváři páně Poprašově. Bylo mu&nbsp;jaksi trapno a&nbsp;úzko, na&nbsp;cestě si&nbsp;vzpomněl, že&nbsp;má&nbsp;poněkud rýmu a&nbsp;jen jeden kapesník v&nbsp;kapse. Dále cítil hroznou prázdnotu v&nbsp;hlavě, která dokonce i&nbsp;navenek se&nbsp;projevila tím, že&nbsp;svého představeného, s&nbsp;nímž se&nbsp;potkal, pozdravil slovy „dobré jitro!“, ačkoli se&nbsp;již sklánělo k&nbsp;večeru&nbsp;– o&nbsp;nemístné důvěrnosti pozdravu ani nemluvě.</span></p>
          <p class="chunk" data-nb-ref-number="23" data-nb-words="43" data-nb-chars="251"><span class="idea" data-nb-ref-number="23" id="idea23" data-nb-words="43" data-nb-chars="251">Kromě toho cítil pan oficiál strašné sucho v&nbsp;hrdle a&nbsp;v&nbsp;ústech a&nbsp;uvědomil si, že&nbsp;za&nbsp;takovéhoto stavu není možno srozumitelně pronésti ani jediného slova. Příčina těchto bolestí byla nasnadě – pro samé strojení a&nbsp;spěch zapomněl doma něco pojíst a&nbsp;popít.</span></p>
          <p class="chunk" data-nb-ref-number="24" data-nb-words="28" data-nb-chars="181"><span class="idea" data-nb-ref-number="24" id="idea24" data-nb-words="28" data-nb-chars="181">Odpomoc kynula vábivým výkladem lahví a&nbsp;uzenářského zboží v&nbsp;oknech vinárničky, která byla na&nbsp;cestě. Pan Popraš vstoupil, poručil si&nbsp;čtvrtku vína a&nbsp;paprikovanou slaninu&nbsp;– ale rychle!</span></p>
          <p class="chunk" data-nb-ref-number="25" data-nb-words="65" data-nb-chars="366"><span class="idea" data-nb-ref-number="25" id="idea25" data-nb-words="65" data-nb-chars="366">Hned po&nbsp;prvním doušku se&nbsp;mu&nbsp;ulevilo, a&nbsp;po slanině dostal teprv hlad. Dal si&nbsp;tedy ještě čtvrtku a&nbsp;objednal si&nbsp;klobásy s&nbsp;křenem. Strašně dlouho je&nbsp;vařili, a&nbsp;než je&nbsp;pan oficiál šťastně snědl, měl již půlhodinové zpoždění. Nastala tma, a&nbsp;náš ženich, je-li dovoleno jej tak nazývati, uznal, že&nbsp;proti osudu je&nbsp;marno vcházeti v&nbsp;zápas, povzdychl si&nbsp;a&nbsp;poručil si&nbsp;ještě jednu.</span></p>
          <p class="chunk" data-nb-ref-number="26" data-nb-words="63" data-nb-chars="401"><span class="idea" data-nb-ref-number="26" id="idea26" data-nb-words="63" data-nb-chars="401">Milostpaní Klotásková byla právem uražena a&nbsp;když se&nbsp;opět setkala s&nbsp;panem Poprašem, nevyčetla mu&nbsp;sice, že&nbsp;se&nbsp;nedostavil vůbec k&nbsp;umluvené schůzce, ale za&nbsp;to&nbsp;mluvila s&nbsp;ním chladně, jako s&nbsp;cizincem. Pan oficiál se&nbsp;vymlouval, omlouval, zapřísahal a&nbsp;prosil za&nbsp;odpuštění. Konečně řekla paní profesorová, ale stále tak trochu ledově: „Chcete-li, přijďte ve&nbsp;čtvrtek do&nbsp;divadla. Můžete nás pak vyprovodit domů.“</span></p>
          <p class="chunk" data-nb-ref-number="27" data-nb-words="59" data-nb-chars="353"><span class="idea" data-nb-ref-number="27" id="idea27" data-nb-words="59" data-nb-chars="353">Oficiál Popraš s&nbsp;radostí svolil, a&nbsp;teprve, když nastal večer osudného dne, uvědomil si&nbsp;celý dosah svého slibu. Divadel totiž příliš nemiloval. Poslal si&nbsp;pro šunku, snědl ji&nbsp;a&nbsp;vypil k&nbsp;tomu láhev lehkého piva, ale ve&nbsp;vnitřnostech cítil stále velikou prázdnotu. Zlámal tři kostěné knoflíčky ke&nbsp;košili, ale konec konců se&nbsp;přece jen dostrojil a&nbsp;vyšel z&nbsp;domu.</span></p>
          <p class="chunk" data-nb-ref-number="28" data-nb-words="93" data-nb-chars="522"><span class="idea" data-nb-ref-number="28" id="idea28" data-nb-words="93" data-nb-chars="522">Na&nbsp;cestě si&nbsp;vzpomněl na&nbsp;onen den, kdy byl naposled v&nbsp;divadle. Bylo to&nbsp;o&nbsp;filharmonickém koncertě. Bylo mu&nbsp;již nevolno před přestávkou, neboť snědl dvě jelítka a&nbsp;dvě jitrničky se&nbsp;zelím a&nbsp;s&nbsp;brambory a&nbsp;jak seděl v&nbsp;natřískané a&nbsp;přehřáté místnosti na&nbsp;sedadle v&nbsp;prvních řadách, začlo to&nbsp;v&nbsp;něm kvasit. Ale zůstal a&nbsp;po přestávce již nebylo možno se&nbsp;vzdálit, aniž by&nbsp;člověk na&nbsp;sebe obrátil pozornost celého sálu. Nastala mu&nbsp;nepopsatelná muka, a&nbsp;pan oficiál stále jen trnul úzkostí, že&nbsp;s&nbsp;výkřikem se&nbsp;skácí se&nbsp;své židle raněn mrtvicí.</span></p>
          <p class="chunk" data-nb-ref-number="29" data-nb-words="45" data-nb-chars="263"><span class="idea" data-nb-ref-number="29" id="idea29" data-nb-words="45" data-nb-chars="263">Nebylo divu, že&nbsp;tato vzpomínka nedávala panu oficiálu valně chuti ke&nbsp;vstupu do&nbsp;chrámu umění. Ani sám nevěděl, jak se&nbsp;to&nbsp;stalo, a&nbsp;zahnul za&nbsp;roh do&nbsp;své hospody, poručil si&nbsp;slušnou večeři a&nbsp;sklenici plzeňského a&nbsp;přenechal svému osudu svoji nevěstu i&nbsp;její průvodkyni.</span></p>
          <p class="chunk" data-nb-ref-number="30" data-nb-words="46" data-nb-chars="286"><span class="idea" data-nb-ref-number="30" id="idea30" data-nb-words="46" data-nb-chars="286">Od&nbsp;těch dob se&nbsp;manželkám obou svých přátel vyhýbal. Vzkázal jim pouze po&nbsp;mužích, že&nbsp;se&nbsp;cítí večer po&nbsp;celodenní námaze vždy nesmírně unaveným a&nbsp;neschopným cokoli podniknouti. Tím, myslil si, bude nešťastná myšlenka ženitby navždy zažehnána, a&nbsp;vše se&nbsp;vrátí zase do&nbsp;obvyklých svých kolejí.</span></p>
          <p class="chunk" data-nb-ref-number="31" data-nb-words="36" data-nb-chars="224"><span class="idea" data-nb-ref-number="31" id="idea31" data-nb-words="36" data-nb-chars="224">Místo toho však mu&nbsp;pan rada Slabý vyřídil v&nbsp;sobotu večer pozvání na&nbsp;neděli k&nbsp;dopolednímu koncertu. Také pan Klotásek dostavil se&nbsp;zároveň s&nbsp;přítelem Slabým a&nbsp;užili rádi této příležitosti, aby přinesli úlitbu věkožízným bohům.</span></p>
          <p class="chunk" data-nb-ref-number="32" data-nb-words="85" data-nb-chars="506"><span class="idea" data-nb-ref-number="32" id="idea32" data-nb-words="85" data-nb-chars="506">Táhlo již k&nbsp;ránu, když naši tři přátelé nejistými kroky ubírali se&nbsp;ke&nbsp;svým domovům. Proti nim kráčela jakási ženská postava, která však asi již vstala z&nbsp;lože, a&nbsp;opatrně se&nbsp;opožděným chodcům vyhnula. Přes to&nbsp;jí&nbsp;projevoval ještě do&nbsp;dálky pan oficiál Popraš horlivou pozornost. Když pak ranní poutnice zmizela, pravil ke&nbsp;svým druhům, škytaje za&nbsp;každým třetím slovem: „Máte pravdu, musím konečně do&nbsp;toho praštit, abych se&nbsp;měl taky dobře na&nbsp;světě. Když si&nbsp;pomyslím, že&nbsp;každého z&nbsp;vás očekává doma milující choť…“</span></p>
          <p class="chunk" data-nb-ref-number="33" data-nb-words="48" data-nb-chars="271"><span class="idea" data-nb-ref-number="33" id="idea33" data-nb-words="48" data-nb-chars="271">„Nemaluj čerta na&nbsp;zeď!“ ohražoval se&nbsp;pan rada Slabý a&nbsp;jal se&nbsp;hledati kdesi v&nbsp;kapsách u&nbsp;kalhot svoje hodinky. Po&nbsp;delším úsilí je&nbsp;našel, snažil se&nbsp;rozluštiti při matném světle nastávajícího jitra, jak je&nbsp;pozdě a&nbsp;bručel si&nbsp;do&nbsp;vousů: „Sakra, jen aby stará nebyla již vzhůru!“</span></p>
          <p class="chunk" data-nb-ref-number="34" data-nb-words="30" data-nb-chars="175"><span class="idea" data-nb-ref-number="34" id="idea34" data-nb-words="30" data-nb-chars="175">Klotásek zapištěl smíchy, chytil Popraše za&nbsp;límec u&nbsp;kabátu a&nbsp;křičel: „Snad si&nbsp;nemyslíš, novorozeně, že&nbsp;můžeš ženu vzbudit! Chytla by&nbsp;třeba svícen a&nbsp;dala by&nbsp;ti&nbsp;jednu po&nbsp;hlavě…“</span></p>
          <p class="chunk" data-nb-ref-number="35" data-nb-words="29" data-nb-chars="186"><span class="idea" data-nb-ref-number="35" id="idea35" data-nb-words="29" data-nb-chars="186">„Čerta po&nbsp;všem,“ huboval Popraš, namáhaje se&nbsp;vstrčiti klíč do&nbsp;zámku. Byl první doma, měl nejblíže, poněvadž si&nbsp;vždy moudře volil byt zrovna uprostřed mezi kanceláří, hospodou a&nbsp;kavárnou.</span></p>
          <p class="chunk" data-nb-ref-number="36" data-nb-words="65" data-nb-chars="352"><span class="idea" data-nb-ref-number="36" id="idea36" data-nb-words="65" data-nb-chars="352">Když se&nbsp;druhého dne vzbudil, táhlo již na&nbsp;jedenáctou. Vzpomněl si&nbsp;na&nbsp;dostaveníčko a&nbsp;na dopolední koncert, ale v&nbsp;tom již padl jeho pohled na&nbsp;láhev s&nbsp;vodou. Vypil nejdříve sklenici, ale potom chopil se&nbsp;lahve a&nbsp;lil do&nbsp;sebe její obsah, až&nbsp;mu&nbsp;koutky úst přetékalo. V&nbsp;polité košili zalezl si&nbsp;zase do&nbsp;postele, přetáhl si&nbsp;peřinu přes hlavu a&nbsp;spal až&nbsp;do&nbsp;večera.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_gellner_018.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>