<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kalokagathia">
    <meta name="apple-mobile-web-app-capable" content="yes">
    <title>Kalokagathia</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="František Gellner: Povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky">
    <meta property="og:title" content="Povídky">
    <meta property="og:type" content="book">
    <meta property="og:book:author" content="František Gellner">
    <meta property="twitter:title" content="František Gellner: Povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_gellner_014.html">
    <link rel="next" href="./povidky_gellner_016.html">
    <meta name="nb-order" content="11">
    <link rel="self" href="povidky_gellner_015.html">
    <meta name="nb-identifier" content="gellner-povidky-a454c51">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1881" data-nb-chars="12091">
    <nav role="doc-toc">
      <ul class="plain section">
        <li><a href="povidky_gellner_005.html">Cesta do hor</a></li>
        <li><a href="povidky_gellner_006.html">Sebevrah Nečásek</a></li>
        <li><a href="povidky_gellner_007.html">Otec</a></li>
        <li><a href="povidky_gellner_008.html">Můj společník z&nbsp;cest</a></li>
        <li><a href="povidky_gellner_009.html">Sport a&nbsp;zdraví</a></li>
        <li><a href="povidky_gellner_010.html">Konkurenti</a></li>
        <li><a href="povidky_gellner_011.html">Štika</a></li>
        <li><a href="povidky_gellner_012.html">Miltiades, vítěz maratonský
            Antický námět v&nbsp;moderním zpracování</a></li>
        <li><a href="povidky_gellner_013.html">Výhody nešťastné lásky</a></li>
        <li><a href="povidky_gellner_014.html">Marta</a></li>
        <li><a href="povidky_gellner_015.html">Kalokagathia</a></li>
        <li><a href="povidky_gellner_016.html">Smysl života</a></li>
        <li><a href="povidky_gellner_017.html">Pan oficiál se žení</a></li>
        <li><a href="povidky_gellner_018.html">Katonova poslední četba</a></li>
        <li><a href="povidky_gellner_019.html">Závěť strýce Jindřicha</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_gellner_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="12"><span class="idea" data-nb-ref-number="1" id="idea1" data-nb-words="1" data-nb-chars="12">Kalokagathia</span></h1>
        <section>
          <p class="chunk" data-nb-ref-number="2" data-nb-words="49" data-nb-chars="288"><span class="idea" data-nb-ref-number="2" id="idea2" data-nb-words="49" data-nb-chars="288">Maxánek nebyl jistě krasavec. Hlavu měl poněkud šišatou a&nbsp;na ní&nbsp;husté jako smola černé vlasy; a&nbsp;ta hlava byla zasazena nějak hluboko mezi ramena, tak že&nbsp;se&nbsp;její nositel zdál přihrblým. Tato malá vada měla také za&nbsp;následek, že&nbsp;jedináček pana Aškenesa chodil po&nbsp;špičkách, jako nemocné kuře.</span></p>
          <p class="chunk" data-nb-ref-number="3" data-nb-words="59" data-nb-chars="353"><span class="idea" data-nb-ref-number="3" id="idea3" data-nb-words="59" data-nb-chars="353">Již podle znění jeho rodového jména jste uhodli, že&nbsp;Maxánek náležel k&nbsp;synům vyvoleného národa. Bylo to&nbsp;na&nbsp;něm taky dokonale znát, a&nbsp;když se&nbsp;někdy odvážil z&nbsp;městských ulic dolů k&nbsp;řece do&nbsp;dělnického předměstí, vytýkali mu&nbsp;otrhaní kluci, které neznal a&nbsp;nikdy před tím ani nespatřil, jeho kmenovou či&nbsp;náboženskou příslušnost a&nbsp;házeli po&nbsp;něm koňské kobližky.</span></p>
          <p class="chunk" data-nb-ref-number="4" data-nb-words="58" data-nb-chars="357"><span class="idea" data-nb-ref-number="4" id="idea4" data-nb-words="58" data-nb-chars="357">Toto vzezření synovo bylo panu Aškenesovi jedinou zárukou, že&nbsp;jeho syn je&nbsp;krev z&nbsp;jeho krve. Neboť musíme doznati, že&nbsp;byl pan Aškenes žárlivým. Kdysi překvapil svou manželku ve&nbsp;vlastním svém bytě s&nbsp;důstojníkem. Nedělali celkem nic zlého, seděli pouze vedle sebe na&nbsp;pohovce a&nbsp;drželi se&nbsp;za&nbsp;ruce. Ale podezíravý manžel nedal si&nbsp;svou utkvělou myšlenku vymluviti.</span></p>
          <p class="chunk" data-nb-ref-number="5" data-nb-words="158" data-nb-chars="983"><span class="idea" data-nb-ref-number="5" id="idea5" data-nb-words="158" data-nb-chars="983">Paní Aškenesová byla tělnatá dáma v&nbsp;nejlepších letech s&nbsp;cihlově červeným obličejem a&nbsp;velká přítelkyně umění. Chodila do&nbsp;divadla a&nbsp;na koncerty, kdy jen k&nbsp;tomu měla příležitost, a&nbsp;o&nbsp;králi českých hous­listů nepromluvila jinak než s&nbsp;povzdechem: „Ach, tenhle Kubelík!“ Taky svého muže brávala s&nbsp;sebou, a&nbsp;i ten postupem doby naučil se&nbsp;říkati: „Ach, tenhle Kubelík!“ Ale když po&nbsp;uměleckém požitku přišel pozdě večer domů a&nbsp;vzpomněl si, že&nbsp;panu Haluzovi, neprotokolovanému obchodníku v&nbsp;Počaplech, se&nbsp;na&nbsp;jeho objednávku vůbec neodpovědělo, a&nbsp;že učedník sám zavíral skladiště a&nbsp;při této příležitosti jistě aspoň kus podšívky, když nic jiného, strčil si&nbsp;pod kabát, tu&nbsp;se&nbsp;probouzel v&nbsp;Aškenesovi zase obyčejný pozemšťan. A&nbsp;svlékaje černý kabát a&nbsp;bílou naškrobenou košili místo díků za&nbsp;poskytnutý požitek proklínal ve&nbsp;svém srdci všecky umělce a&nbsp;umělkyně. Ještě když ubíral se&nbsp;na&nbsp;lože, v&nbsp;náhlé nenávisti proti virtuosům bručel si&nbsp;do&nbsp;vousů: „Aby sis zlomil obě nohy, až&nbsp;si&nbsp;půjdeš kupovat kalafunu!“</span></p>
          <p class="chunk" data-nb-ref-number="6" data-nb-words="95" data-nb-chars="613"><span class="idea" data-nb-ref-number="6" id="idea6" data-nb-words="95" data-nb-chars="613">Jedináček manželů Aškenesových chodil do&nbsp;gymnasia. Příroda sice ani co&nbsp;se&nbsp;týče darů duševních nebyla vůči němu příliš štědrou, ale za&nbsp;to&nbsp;mu&nbsp;dala do&nbsp;vínku spokojenost, kteroužto pěknou vlastnost bylo lze vyčíst ze&nbsp;stálého úsměvu v&nbsp;tváři Maxánkově. „Proč se&nbsp;tak chytrácky usmíváte, Aškenesi,“ tázal se&nbsp;často, potřásaje hlavou, šedivý profesor češtinář. Ale brzy sám pohledem na&nbsp;svého žáka přicházíval do&nbsp;dobré nálady a&nbsp;počal před tváří třídy provětrávati zásobu svých vtipů. „Víte-li, Aškenesi, jaký je&nbsp;rozdíl mezi Herkulanem a&nbsp;vaší domácí úlohou? Tož abyste věděl: Oboje se&nbsp;musí teprve vykopat z&nbsp;tisícileté špíny.“</span></p>
          <p class="chunk" data-nb-ref-number="7" data-nb-words="65" data-nb-chars="431"><span class="idea" data-nb-ref-number="7" id="idea7" data-nb-words="65" data-nb-chars="431">Třídním profesorem Maxe Aškenesa byl PhDr.&nbsp;Josef Kuřátko, přírodopisec, což bylo Maxovým štěstím, můžeme-li při relativnosti všech věcí lidských nazvati tak onen případ, když někdo zavčas nepropadne a&nbsp;neztratí rok, jak říkávají úzkostlivé osoby. Pan doktor byl srdce velice měkkého a&nbsp;nebyl by&nbsp;za&nbsp;živý svět sám někomu napsal na&nbsp;vysvědčení nedostatečnou. Teprve když některý pan kolega dal první, připojil se&nbsp;doktor Kuřátko s&nbsp;druhou.</span></p>
          <p class="chunk" data-nb-ref-number="8" data-nb-words="86" data-nb-chars="548"><span class="idea" data-nb-ref-number="8" id="idea8" data-nb-words="86" data-nb-chars="548">Ale na&nbsp;světě není nic dokonalého. I&nbsp;lidumilný přírodozpytec měl stinné stránky své povahy, a&nbsp;tím byl v&nbsp;prvé řadě zlozvyk předržovati žáky ve&nbsp;škole jednak po&nbsp;skončení hodiny, jednak v&nbsp;neděli. Člověk jinak bohulibý, který s&nbsp;radostnou ochotou dával, co&nbsp;bylo císařovo, císaři, a&nbsp;co božího, bohu, stával se&nbsp;ve&nbsp;svých chvílích nespokojencem a&nbsp;reptal proti moudrosti boží a&nbsp;proti ministerstvu a&nbsp;to vše proto, že&nbsp;v&nbsp;učební osnově bylo málo hodin vyhrazeno jeho předmětu; přírodopis, tato nejdůležitější a&nbsp;nejmodernější nauka, byla přímo macešsky odstrkována!</span></p>
          <p class="chunk" data-nb-ref-number="9" data-nb-words="25" data-nb-chars="147"><span class="idea" data-nb-ref-number="9" id="idea9" data-nb-words="25" data-nb-chars="147">Toto naříkání zabralo mnoho času, a&nbsp;jak jsem již podotkl, nahra­žoval si&nbsp;to&nbsp;doktor Kuřátko předržováním a&nbsp;tím, že&nbsp;žáky zkoušel v&nbsp;neděli po&nbsp;kostele.</span></p>
          <p class="chunk" data-nb-ref-number="10" data-nb-words="33" data-nb-chars="240"><span class="idea" data-nb-ref-number="10" id="idea10" data-nb-words="33" data-nb-chars="240">Zkoušení bylo jedináčkovi pana Aškenesa nejprotivnějším za­řízením ve&nbsp;škole. Všechny šťastné nešťastné náhody, jimiž tato morová rána aspoň na&nbsp;čas byla odvrácena, úmrtí, požáry, svátky třídního, vedřiny, byly slavné dny pro skromného žáčka.</span></p>
          <p class="chunk" data-nb-ref-number="11" data-nb-words="31" data-nb-chars="191"><span class="idea" data-nb-ref-number="11" id="idea11" data-nb-words="31" data-nb-chars="191">Nedělní zkoušení nenáviděl Max Aškenes také proto, že&nbsp;se&nbsp;tím cítil zkracován ve&nbsp;svém právu náležitě světiti den páně. Ale necítě se&nbsp;dosti silným k&nbsp;otevřenému boji, podrobil se&nbsp;danému rozkazu.</span></p>
          <p class="chunk" data-nb-ref-number="12" data-nb-words="38" data-nb-chars="239"><span class="idea" data-nb-ref-number="12" id="idea12" data-nb-words="38" data-nb-chars="239">Přišel první do&nbsp;třídy, neboť křesťanští žáci byli ještě v&nbsp;kostele. Venku mrzlo, v&nbsp;kamnech pak plápolal veselý oheň, a&nbsp;tyto dvě věci připomněly příliš dochvilnému příchozímu, že&nbsp;pan doktor Josef Kuřátko je&nbsp;nastuzený a&nbsp;trpí katarem průdušek.</span></p>
          <p class="chunk" data-nb-ref-number="13" data-nb-words="43" data-nb-chars="272"><span class="idea" data-nb-ref-number="13" id="idea13" data-nb-words="43" data-nb-chars="272">Otevřel Max Aškenes všechna okna dokořán a&nbsp;do kamen nalil trochu vody z&nbsp;konve. Pro jistější výsledek svého podnikání klekl si&nbsp;ještě k&nbsp;otevřeným železným dvířkám a&nbsp;v&nbsp;této poloze provedl úkon, pro nějž jsou rezervována zpravidla jiná místa označovaná poněkud temnými nápisy.</span></p>
          <p class="chunk" data-nb-ref-number="14" data-nb-words="35" data-nb-chars="210"><span class="idea" data-nb-ref-number="14" id="idea14" data-nb-words="35" data-nb-chars="210">Ale v&nbsp;tom se&nbsp;již ozvaly na&nbsp;schodech burácející kroky z&nbsp;kostela se&nbsp;vracející mládeže. Maxánek zavřel okna a&nbsp;spolu s&nbsp;nově přibylými druhy se&nbsp;těšil z&nbsp;pronikavé zimy, která nedovolovala hochům ani svléknout kabáty.</span></p>
          <p class="chunk" data-nb-ref-number="15" data-nb-words="50" data-nb-chars="318"><span class="idea" data-nb-ref-number="15" id="idea15" data-nb-words="50" data-nb-chars="318">Menší radost měl ovšem doktor Kuřátko, který spustil úpěnlivý nářek, že&nbsp;nejen ministerstvo, ale již i&nbsp;nedbalý školník pronásleduje přírodopis. Při tom pan profesor kašlal a&nbsp;jeho řídkými chlupy po­rostlé vole třáslo se&nbsp;jako huspenina. Konečně umlkl, bouchl rozhorleně dveřmi a&nbsp;odešel, a&nbsp;hoši v&nbsp;tiché své radosti za&nbsp;ním.</span></p>
          <p class="chunk" data-nb-ref-number="16" data-nb-words="34" data-nb-chars="227"><span class="idea" data-nb-ref-number="16" id="idea16" data-nb-words="34" data-nb-chars="227">Když večer v&nbsp;útulném kruhu rodinném otec Aškenes vzdychal nad nesvědomitými dlužníky a&nbsp;nedobytnými pohledávkami, dodával obyčejně k&nbsp;tomu: „Ty, Maxi, budeš se&nbsp;míti lépe na&nbsp;světě než my. Nestaneš se&nbsp;obchodníkem, nýbrž advokátem.“</span></p>
          <p class="chunk" data-nb-ref-number="17" data-nb-words="10" data-nb-chars="83"><span class="idea" data-nb-ref-number="17" id="idea17" data-nb-words="10" data-nb-chars="83">„Já nechci být advokátem,“ prohlašoval odhodlaně syn, „nýbrž námořním důstojníkem.“</span></p>
          <p class="chunk" data-nb-ref-number="18" data-nb-words="67" data-nb-chars="427"><span class="idea" data-nb-ref-number="18" id="idea18" data-nb-words="67" data-nb-chars="427">Tato odpověď starého Aškenesa vždycky hrozně rozčilila, chytal se&nbsp;za&nbsp;hlavu a&nbsp;domlouval svému neposlušnému potomku. Stávalo se&nbsp;dokonce, že&nbsp;otec se&nbsp;sepjatýma rukama prosil syna, aby upustil od&nbsp;své umíněnosti a&nbsp;stal se&nbsp;advokátem. Ale Maxánek byl tvrdohlavý, běhal po&nbsp;pokoji nepravidelnými svými krůčky a&nbsp;šišatá hlavička se&nbsp;mu&nbsp;při tom házela ze&nbsp;strany na&nbsp;stranu. „Ne, ne!“ křičel, „nechci být ničím jiným než námořním důstojníkem.“</span></p>
          <p class="chunk" data-nb-ref-number="19" data-nb-words="56" data-nb-chars="330"><span class="idea" data-nb-ref-number="19" id="idea19" data-nb-words="56" data-nb-chars="330">„Umělec z&nbsp;tebe bude,“ vmísila se&nbsp;do&nbsp;sporu paní Aškenesová. Ale Maxánek nejevil nijaké záliby pro život umělců, neboť tyhle věci trochu znal. V&nbsp;zimě měli v&nbsp;domě pronajatý&nbsp;pokoj dva členové kočující divadelní společnosti a&nbsp;ti sbírali po&nbsp;dvoře víka od&nbsp;papírových krabic a&nbsp;strkali si&nbsp;je&nbsp;do&nbsp;rozbitých bot, aby nechodili docela na&nbsp;boso.</span></p>
          <p class="chunk" data-nb-ref-number="20" data-nb-words="57" data-nb-chars="347"><span class="idea" data-nb-ref-number="20" id="idea20" data-nb-words="57" data-nb-chars="347">Maxovi bylo již třináct let a&nbsp;ještě nosil krátké kalhoty&nbsp;– jediný z&nbsp;celé třídy. Paní Aškenesová nemínila totiž svého syna šatit podle vzoru selských hochů, kteří nosí od&nbsp;malička dlouhé kalhoty. Na&nbsp;svých návštěvách u&nbsp;svých německých příbuzných poznala, že&nbsp;chlapci z&nbsp;lepších rodin nosí krátké kalhoty ještě v&nbsp;patnáctém roku věku svého, ba&nbsp;i&nbsp;později.</span></p>
          <p class="chunk" data-nb-ref-number="21" data-nb-words="69" data-nb-chars="494"><span class="idea" data-nb-ref-number="21" id="idea21" data-nb-words="69" data-nb-chars="494">Pan třídní profesor Kuřátko přes veškerou svou shovívavost nemiloval u&nbsp;svých žáků neobvyklých krojů a&nbsp;zvláštností a&nbsp;upozorňoval Maxánka nejprve dobromyslným vtipem, aby se&nbsp;začal strojit jako ostatní spolužáci. „Aškenesi,“ pravil, „zalívejte si&nbsp;každého dne zrána svoje kalhoty, aby vám narostly!“ Když ale nepřímé tyto pokyny nepomáhaly, promluvil doktor Josef Kuřátko vážné slovo: „Poslouchejte, Aškenesi, prodáváte doma sami sukna, řekněte svému otci, ať&nbsp;vám dá&nbsp;udělat pořádně dlouhé kalhoty.“</span></p>
          <p class="chunk" data-nb-ref-number="22" data-nb-words="66" data-nb-chars="415"><span class="idea" data-nb-ref-number="22" id="idea22" data-nb-words="66" data-nb-chars="415">Minulo několik dní, ale krátké kalhoty stále ještě ze&nbsp;třídy nezmizely. Konečně přešla pana třídního trpělivost, i&nbsp;zeptal se: „Vyřídil jste, Aške­nesi, doma, co&nbsp;jsem vám tu&nbsp;říkal?“ „Prosím, pane profesore,“ zněla odpověď. „A&nbsp;co oni na&nbsp;to?“ vyzvídal dále pan doktor Kuřátko. Tvář Maxán­kova se&nbsp;vyjasnila širokým úsměvem a&nbsp;ústa zahlaholila upřímnými slovy: „Abyste se&nbsp;prý staral o&nbsp;svůj přírodopis a&nbsp;ne o&nbsp;moje kalhoty.“</span></p>
          <p class="chunk" data-nb-ref-number="23" data-nb-words="38" data-nb-chars="248"><span class="idea" data-nb-ref-number="23" id="idea23" data-nb-words="38" data-nb-chars="248">Svou prostodušnost odpykal Max Aškenes šestihodinným školním vězením a&nbsp;špatnou známkou z&nbsp;mravů, a&nbsp;ku konci roku připojil po&nbsp;dlouhém váhání doktor Josef Kuřátko svou nedostatečnou k&nbsp;špatné známce kteréhosi kolegy, a&nbsp;Maxánek lupl, až&nbsp;to&nbsp;zemí otřáslo.</span></p>
          <p class="chunk" data-nb-ref-number="24" data-nb-words="65" data-nb-chars="479"><span class="idea" data-nb-ref-number="24" id="idea24" data-nb-words="65" data-nb-chars="479">Touto nešťastnou shodou okolností dostal se&nbsp;žák Aškenes pod pravomoc nového třídního profesora, pana Vosmahlíka, klasického filologa, známého svou přísností a&nbsp;svou snahou přiblížit se&nbsp;co&nbsp;nejvíce ideálům dávného Řecka, a&nbsp;méně chvalně proslulého svým obyčejem, zaopatřovati kuchyni své ctihodné manželky přírodními dary, jejichž původ bylo nutno hledati v&nbsp;nůších panímám, které prozřetelnost obmyslila větší měrou vezdejšími statky než potomstvem nadaným pro klasickou filologii.&nbsp;–</span></p>
          <p class="chunk" data-nb-ref-number="25" data-nb-words="51" data-nb-chars="346"><span class="idea" data-nb-ref-number="25" id="idea25" data-nb-words="51" data-nb-chars="346">Profesor Vosmahlík patřil k&nbsp;mladším členům profesorského sboru; nebyl starší čtyřiceti let. Když nový jeho svěřenec spatřil přísnou tvář a&nbsp;důstojné držení těla svého mistra a&nbsp;připomněl si&nbsp;pověst, která kolem tohoto klasického filologa rozšířila ovzduší bázně a&nbsp;postrachu, bylo mu&nbsp;jasno, že&nbsp;klidná doba vlády doktora Josefa Kuřátka provždy minula.</span></p>
          <p class="chunk" data-nb-ref-number="26" data-nb-words="39" data-nb-chars="271"><span class="idea" data-nb-ref-number="26" id="idea26" data-nb-words="39" data-nb-chars="271">Tak a&nbsp;nejinak tomu také vskutku bylo. Hned v&nbsp;prvních hodinách odkryl profesor Vosmahlík slabiny filologických vědomostí Maxán­kových, a&nbsp;zvolal naň jako slavný řecký řečník Demosthenes: „Ó, Aškenesi, proč nepřikládáte mysl k&nbsp;záležitostem?“ Načež mu&nbsp;napsal do&nbsp;notesu pětku.</span></p>
          <p class="chunk" data-nb-ref-number="27" data-nb-words="104" data-nb-chars="683"><span class="idea" data-nb-ref-number="27" id="idea27" data-nb-words="104" data-nb-chars="683">V&nbsp;téže době se&nbsp;stalo, že&nbsp;paní profesorová Vosmahlíková vstoupila do&nbsp;obchodu pana Aškenesa a&nbsp;koupila cosi, zdali to&nbsp;byly kostice do&nbsp;života nebo pánské šle či&nbsp;něco jiného, dějiny devatenáctého století pohříchu potomstvu nedochovaly. Při placení přišla milostpaní na&nbsp;to, že&nbsp;zapomněla doma tobolku. Omlouvala se, ale pan Aškenes zdvihl jen ruce, usmíval se&nbsp;sladce a&nbsp;stále opakoval: „Ale prosím, prosím…“ „Tak si&nbsp;to&nbsp;zapište!“ pravila paní profesorová Vosmahlíková. „Ale, milostpaní,“ bránil se&nbsp;pan Aškenes, „neračte nás urážet! Taková maličkost!“ A&nbsp;s&nbsp;nesčetnými poklonami a&nbsp;vrtě zadní částí těla na&nbsp;všechny čtyři strany světa, doprovázel Maxánkův otec manželku pana třídního až&nbsp;ke&nbsp;dveřím.</span></p>
          <p class="chunk" data-nb-ref-number="28" data-nb-words="94" data-nb-chars="609"><span class="idea" data-nb-ref-number="28" id="idea28" data-nb-words="94" data-nb-chars="609">Od&nbsp;této chvíle počíná pod vedením profesora Vosmahlíka výchova Maxánkova ke&nbsp;kalokagathii. V&nbsp;předcházejících řádcích bylo poněkud šíře pojednáno o&nbsp;kalhotách, a&nbsp;strachuji se, že&nbsp;snad někteří čtenáři vyvodili si&nbsp;důsledky z&nbsp;této docela nahodilé věci, a&nbsp;počali si&nbsp;odvozovat naše slovo kalhoty od&nbsp;řeckého slova kalokagathie. To&nbsp;by&nbsp;byl vážný omyl. Podstatné jméno kalhoty je&nbsp;asi původu francouzského, soudím tak aspoň podle francouzských slov caleçon a&nbsp;culotte. Kdežto kalokagathie jest původu starořeckého a&nbsp;je složena ze&nbsp;slov kalos, což znamená krásný, a&nbsp;agathos, a&nbsp;to přeloženo do&nbsp;češtiny, je&nbsp;asi tolik, co&nbsp;dobrý.</span></p>
          <p class="chunk" data-nb-ref-number="29" data-nb-words="40" data-nb-chars="238"><span class="idea" data-nb-ref-number="29" id="idea29" data-nb-words="40" data-nb-chars="238">Kalokagathie je&nbsp;souhrn mužských cností, kde podle řeckého názoru výtečné vlastnosti ducha se&nbsp;pojí s&nbsp;krásným zevnějškem. Kdo chce o&nbsp;této věci zvěděti více, nechť si&nbsp;vezme ku&nbsp;pomoci Naučný slovník, což jsem udělal i&nbsp;já. Ale zklamal jsem se.</span></p>
          <p class="chunk" data-nb-ref-number="30" data-nb-words="63" data-nb-chars="415"><span class="idea" data-nb-ref-number="30" id="idea30" data-nb-words="63" data-nb-chars="415">Profesor Vosmahlík působil na&nbsp;ducha Maxánkova jednak přísností, otloukaje mu&nbsp;řeckou mluvnici o&nbsp;hlavu, jako to&nbsp;činili staří Sparťané, jednak podněcováním jeho ctižádosti, dovoluje mu&nbsp;každého dne před zapsáním data do&nbsp;třídní knihy přinésti na&nbsp;profesorský stůl inkoust a&nbsp;péro. Smysl pro uhlazený zevnějšek budil důmyslný vychovatel ve&nbsp;svém žáku, bera jej s&nbsp;sebou domů a&nbsp;dávaje mu&nbsp;tam přepisovati příliš usmolené úkoly.</span></p>
          <p class="chunk" data-nb-ref-number="31" data-nb-words="77" data-nb-chars="500"><span class="idea" data-nb-ref-number="31" id="idea31" data-nb-words="77" data-nb-chars="500">Nelze tvrdit, že&nbsp;by&nbsp;chvíle strávené v&nbsp;příbytku páně profesorově nad pokaňkaným sešitem byly Maxánka příliš těšily. Světlých okamžiků zažil tu&nbsp;málo, a&nbsp;to jen, když se&nbsp;mu&nbsp;podařilo zabodnouti kočce jehlici do&nbsp;ocasu nebo nasypati dvouletému Vosmahlíčkovi prášek pro svrbění za&nbsp;košilku. Kluk řval, pan profesor vstoupil do&nbsp;pokoje, a&nbsp;když se&nbsp;přesvědčil, že&nbsp;se&nbsp;jeho potomku asi nic vážnějšího nepřihodilo, dal Maxánkovi pohlavek, pak otevřel dveře do&nbsp;kuchyně a&nbsp;zvolal: „Vejdiž, dívko služebná, děcko pláče!“</span></p>
          <p class="chunk" data-nb-ref-number="32" data-nb-words="72" data-nb-chars="452"><span class="idea" data-nb-ref-number="32" id="idea32" data-nb-words="72" data-nb-chars="452">Takovýmto způsobem pod přísným dohledem pana profesora Vosmahlíka prospíval Max Aškenes na&nbsp;těle a&nbsp;na duchu a&nbsp;proplétal se&nbsp;z&nbsp;třídy do&nbsp;třídy. Zatím paní profesorová Vosmahlíková kupovala u&nbsp;starého Aškenese, a&nbsp;to vždycky bez tobolky, neboť to&nbsp;se&nbsp;stalo již jejím zvykem. A&nbsp;byla by&nbsp;nakupovala stejně až&nbsp;dodnes, kdyby po&nbsp;dlouholeté snaze a&nbsp;námaze nebyl udělal syn pana Aškenesa konečně svou zkoušku zralosti, a&nbsp;tím nebyl dokončil své středoškolské studování.</span></p>
          <p class="chunk" data-nb-ref-number="33" data-nb-words="53" data-nb-chars="325"><span class="idea" data-nb-ref-number="33" id="idea33" data-nb-words="53" data-nb-chars="325">Den po&nbsp;zkoušce zazvonil kdosi u&nbsp;bytu Vosmahlíkových. Pan profesor šel sám otevřít, ale než mohl pronésti slovo, podal mu&nbsp;Max Aške­nes složený papír a&nbsp;pravil: „Tady vám otec posílá účet. Máte hned zaplatit, čekali jsme dost dlouho.“ A&nbsp;po těchto slovech s&nbsp;obmyslným úsměvem na&nbsp;rtech opustil syn otce Aškenesa svého vychovatele.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_gellner_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>