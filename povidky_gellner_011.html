<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Štika">
    <meta name="apple-mobile-web-app-capable" content="yes">
    <title>Štika</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="František Gellner: Povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky">
    <meta property="og:title" content="Povídky">
    <meta property="og:type" content="book">
    <meta property="og:book:author" content="František Gellner">
    <meta property="twitter:title" content="František Gellner: Povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_gellner_010.html">
    <link rel="next" href="./povidky_gellner_012.html">
    <meta name="nb-order" content="7">
    <link rel="self" href="povidky_gellner_011.html">
    <meta name="nb-identifier" content="gellner-povidky-515a820">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2065" data-nb-chars="13144">
    <nav role="doc-toc">
      <ul class="plain section">
        <li><a href="povidky_gellner_005.html">Cesta do hor</a></li>
        <li><a href="povidky_gellner_006.html">Sebevrah Nečásek</a></li>
        <li><a href="povidky_gellner_007.html">Otec</a></li>
        <li><a href="povidky_gellner_008.html">Můj společník z&nbsp;cest</a></li>
        <li><a href="povidky_gellner_009.html">Sport a&nbsp;zdraví</a></li>
        <li><a href="povidky_gellner_010.html">Konkurenti</a></li>
        <li><a href="povidky_gellner_011.html">Štika</a></li>
        <li><a href="povidky_gellner_012.html">Miltiades, vítěz maratonský
            Antický námět v&nbsp;moderním zpracování</a></li>
        <li><a href="povidky_gellner_013.html">Výhody nešťastné lásky</a></li>
        <li><a href="povidky_gellner_014.html">Marta</a></li>
        <li><a href="povidky_gellner_015.html">Kalokagathia</a></li>
        <li><a href="povidky_gellner_016.html">Smysl života</a></li>
        <li><a href="povidky_gellner_017.html">Pan oficiál se žení</a></li>
        <li><a href="povidky_gellner_018.html">Katonova poslední četba</a></li>
        <li><a href="povidky_gellner_019.html">Závěť strýce Jindřicha</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_gellner_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">Štika</span></h1>
        <section>
          <p class="chunk" data-nb-ref-number="2" data-nb-words="69" data-nb-chars="477"><span class="idea" data-nb-ref-number="2" id="idea2" data-nb-words="69" data-nb-chars="477">Jemnocitný člověk vstupuje v&nbsp;ovzduší hrobu a&nbsp;smrti vždycky s&nbsp;pocitem úzkostné úcty, a&nbsp;z&nbsp;tohoto duševního rozpoložení vyplývá velikomyslná nevšímavost k&nbsp;malicherným podrobnostem, jaké obepínají již každý zjev tohoto světa. Chci-li se&nbsp;přece poněkud šíře rozepsati o&nbsp;smutných událostech, které způsobily tak mocný rozruch v&nbsp;našem obchodním a&nbsp;peněžnickém prostředí, činím tak, poněvadž bez této, řekněme třeba&nbsp;– nešetrnosti z&nbsp;naší strany, celý případ se&nbsp;nejeví dosti srozumitelným.</span></p>
          <p class="chunk" data-nb-ref-number="3" data-nb-words="62" data-nb-chars="393"><span class="idea" data-nb-ref-number="3" id="idea3" data-nb-words="62" data-nb-chars="393">Generální inspektor pojišťovny pan Karel Drak, jenž v&nbsp;strašlivém dramatu i&nbsp;činně i&nbsp;trpně jako hlavní hrdina měl účastenství, byl mladý, uhlazený muž společenských mravů, chodil do&nbsp;bálů, hrál tenis a&nbsp;miloval zábavu a&nbsp;hovor s&nbsp;elegantními ženami. Nejčastěji se&nbsp;zjevoval v&nbsp;létě zrakům svých spoluobčanů v&nbsp;bílých šatech, s&nbsp;tenisovou raketou pod ramenem a&nbsp;obyčejně v&nbsp;průvodu jedné nebo dvou paniček.</span></p>
          <p class="chunk" data-nb-ref-number="4" data-nb-words="33" data-nb-chars="198"><span class="idea" data-nb-ref-number="4" id="idea4" data-nb-words="33" data-nb-chars="198">Šuškalo se&nbsp;o&nbsp;něm, že&nbsp;udržuje nedovolené poměry s&nbsp;ženami svých přátel a&nbsp;známých. Kolikráte mu&nbsp;veřejné mínění křivdilo, nevím, jisto je&nbsp;však, že&nbsp;se, co&nbsp;se&nbsp;týče jeho podezřelých sklonů, nemýlilo úplně.</span></p>
          <p class="chunk" data-nb-ref-number="5" data-nb-words="62" data-nb-chars="395"><span class="idea" data-nb-ref-number="5" id="idea5" data-nb-words="62" data-nb-chars="395">Špatná náklonnost, před níž lidstvo již v&nbsp;desateru je&nbsp;varováno, probudila se&nbsp;v&nbsp;mladém muži již na&nbsp;počátku jeho úřednické dráhy, když se&nbsp;ucházel o&nbsp;místo uprázdněné úmrtím staršího kolegy. Počítal pevně s&nbsp;protekcí svého blahosklonného přítele, pana ředitele Mezerky, a&nbsp;zdálo se, že&nbsp;ctižádostivá touha mladého muže dojde svého ukojení, když tu&nbsp;najednou, nikdo nevěděl proč a&nbsp;jak, všechno se&nbsp;zvrtlo.</span></p>
          <p class="chunk" data-nb-ref-number="6" data-nb-words="52" data-nb-chars="322"><span class="idea" data-nb-ref-number="6" id="idea6" data-nb-words="52" data-nb-chars="322">Sběhlo se&nbsp;to&nbsp;tak: Pan Karel Drak přišel v&nbsp;obvyklou dobu na&nbsp;návštěvu k&nbsp;svému vlivnému příteli. Ten však nebyl doma, pouze milostpaní byla přítomna a&nbsp;koupala se&nbsp;právě. Ve&nbsp;zvláštním projevu přízně přijala paní Mezerková hosta v&nbsp;slyšení přes příčící se&nbsp;tomu ohledy společenské a&nbsp;rozmlouvala s&nbsp;ním pootevřenými dveřmi koupelny.</span></p>
          <p class="chunk" data-nb-ref-number="7" data-nb-words="51" data-nb-chars="331"><span class="idea" data-nb-ref-number="7" id="idea7" data-nb-words="51" data-nb-chars="331">Paní Mezerková byla dáma v&nbsp;nejlepších letech, kypících tvarů, a&nbsp;Karel Drak byl mlád. I&nbsp;myslím, že&nbsp;uvedení těchto dvou věcí postačí, aby každý poznal velikost pokušení, jemuž osoba před pootevřenými dveřmi koupelny dlící a&nbsp;zachycující svým sluchem jemné zvukové vlny vzniklé utíráním se&nbsp;z&nbsp;vody se&nbsp;vynořivší krasavice byla vystavena.</span></p>
          <p class="chunk" data-nb-ref-number="8" data-nb-words="34" data-nb-chars="236"><span class="idea" data-nb-ref-number="8" id="idea8" data-nb-words="34" data-nb-chars="236">Karel Drak pokušení odolal. Vzpomněl si&nbsp;na&nbsp;svého příznivce, na&nbsp;přislíbené místo, uvážil, že&nbsp;snad poněkud nezvyklé chování milostpanino je&nbsp;pouhým výronem její nic zlého nezamýšlející dobrodružství, a&nbsp;spasil se&nbsp;jako egyptský Josef útěkem.</span></p>
          <p class="chunk" data-nb-ref-number="9" data-nb-words="76" data-nb-chars="463"><span class="idea" data-nb-ref-number="9" id="idea9" data-nb-words="76" data-nb-chars="463">Následky tohoto šlechetného hnutí mysli nebyly v&nbsp;patřičném poměru s&nbsp;odměnou, jakou si&nbsp;ctnost mladého muže po&nbsp;právu vysloužiti měla. Při příští jeho návštěvě milostpaní se&nbsp;ani neukázala a&nbsp;pan ředitel byl mrazivě chladný, tak že&nbsp;se&nbsp;Karel Drak raději ihned poroučel. Stejně odmítavým bylo chování páně Mezerkovo i&nbsp;na ulici a&nbsp;v&nbsp;kavárně. Slíbené místo dostal jiný, a&nbsp;v&nbsp;duši Karla Draka byla otřesena víra v&nbsp;lidovou moudrost, která tvrdí, že&nbsp;s&nbsp;poctivostí nejdál dojdeš.</span></p>
          <p class="chunk" data-nb-ref-number="10" data-nb-words="69" data-nb-chars="485"><span class="idea" data-nb-ref-number="10" id="idea10" data-nb-words="69" data-nb-chars="485">Názor mladého Karla na&nbsp;lidskou lehkomyslnost, vybudovaný dle knih, novin a&nbsp;podle doslechu, byl poněkud pochmurný. Souboje, vraždy ze&nbsp;žárlivosti jakož i&nbsp;sebevraždy, zničené životy, vitriol a&nbsp;lyzol, to&nbsp;vše vyvstávalo před jeho duševním zrakem v&nbsp;plné životnosti a&nbsp;varovalo nezkušeného, v&nbsp;jehož obrazotvornosti klamaný manžel se&nbsp;objevoval v&nbsp;podobě starořecké démonické bytosti s&nbsp;divoce vlajícími vlasy a&nbsp;pronásledující s&nbsp;chumáčem kroutících se&nbsp;jedovatých plazů v&nbsp;ruce prchajícího zločince.</span></p>
          <p class="chunk" data-nb-ref-number="11" data-nb-words="53" data-nb-chars="327"><span class="idea" data-nb-ref-number="11" id="idea11" data-nb-words="53" data-nb-chars="327">Kdyby při vstupu do&nbsp;života představy Karla Draka byly nalezly náležitého potvrzení a&nbsp;opory ve&nbsp;skutečnosti, byl by&nbsp;jistě pokračoval jeho vývoj jinou cestou, než jaká vede ke&nbsp;zkáze duše a&nbsp;mnohdy i&nbsp;těla. Ale pohříchu první zkušenosti mladého muže byly toho druhu, že&nbsp;spíše ke&nbsp;konání špatností povzbuzovaly, než před nimi varovaly.</span></p>
          <p class="chunk" data-nb-ref-number="12" data-nb-words="48" data-nb-chars="293"><span class="idea" data-nb-ref-number="12" id="idea12" data-nb-words="48" data-nb-chars="293">Z&nbsp;prvních známostí Karlových, jichž si&nbsp;vysoce cenil, byl správce knížecího panství, a&nbsp;zároveň ovšem paní správcová. Chtě nechtě točil se&nbsp;Karel dvorně kolem zdravím a&nbsp;spokojeností zářící mladé ženy, a&nbsp;i ona se&nbsp;často zahleděla na&nbsp;hezkého a&nbsp;způsobného mladého muže, jakým pan Drak bez odporu byl.</span></p>
          <p class="chunk" data-nb-ref-number="13" data-nb-words="60" data-nb-chars="397"><span class="idea" data-nb-ref-number="13" id="idea13" data-nb-words="60" data-nb-chars="397">Karel byl však povahy pochybovačné, a&nbsp;proto výmluvné řeči očí dobře nerozuměl. Zdálo se&nbsp;mu, že&nbsp;utkvělý pohled stejně může znamenati hlubší zájem jako jemné upozornění na&nbsp;kterýsi toaletní nedostatek, a&nbsp;úsměv mohl býti i&nbsp;výsměchem. Proto nedbaje bezprostřední blízkosti pana správce, kdysi večer ve&nbsp;veselé společnosti a&nbsp;v&nbsp;zahradní místnosti hleděl se&nbsp;mladý muž dorozuměti se&nbsp;svou zbožňovanou koleny.</span></p>
          <p class="chunk" data-nb-ref-number="14" data-nb-words="11" data-nb-chars="83"><span class="idea" data-nb-ref-number="14" id="idea14" data-nb-words="11" data-nb-chars="83">Netřeba podotýkati, že&nbsp;nálada byla již vůbec následkem požitého piva povznesenější.</span></p>
          <p class="chunk" data-nb-ref-number="15" data-nb-words="83" data-nb-chars="506"><span class="idea" data-nb-ref-number="15" id="idea15" data-nb-words="83" data-nb-chars="506">Skrytá hra stávala se&nbsp;odvážnější a&nbsp;ohnivější, až&nbsp;tím vzbuzena byla pozornost páně správcova, a&nbsp;on v&nbsp;návalu nemístné zvědavosti zdvihl ubrus a&nbsp;podíval se&nbsp;pod stůl. Karel skryl tvář svou v&nbsp;sklenici. Konečně se&nbsp;jeho hlava po&nbsp;dlouhém pobytu vynořila z&nbsp;hlubin nádoby a&nbsp;oči opatrně klouzaly po&nbsp;obličejích soustolovníků. Vše bylo v&nbsp;pořádku. Správce byl zabrán do&nbsp;živé rozmluvy se&nbsp;svým sousedem. Nikdo nic nepozoroval. Mladému muži spadl kámen ze&nbsp;srdce, ale dobré naučení pro budoucnost si&nbsp;z&nbsp;tohoto případu nevzal.</span></p>
          <p class="chunk" data-nb-ref-number="16" data-nb-words="28" data-nb-chars="195"><span class="idea" data-nb-ref-number="16" id="idea16" data-nb-words="28" data-nb-chars="195">Ještě jednou ho&nbsp;mírně napomenula prozřetelnost, a&nbsp;to tehdy, když příteli jeho, výbornému muži, ba&nbsp;dokonce majiteli realit, padl neopatrností ženy jeho Antonie do&nbsp;rukou lístek následujícího znění:</span></p>
        </section>
        <section>
          <blockquote class="chunk" data-nb-ref-number="17" data-nb-words="2" data-nb-chars="12"><span class="idea" data-nb-ref-number="17" id="idea17" data-nb-words="2" data-nb-chars="12"><p><em>„Milá Tončo!</em></p></span></blockquote>
          <blockquote class="chunk" data-nb-ref-number="18" data-nb-words="10" data-nb-chars="59"><span class="idea" data-nb-ref-number="18" id="idea18" data-nb-words="10" data-nb-chars="59"><p><em>Přijď zítra jistě mezi čtvrtou a&nbsp;pátou! Očekává Tě&nbsp;toužebně</em></p></span></blockquote>
          <blockquote class="chunk" data-nb-ref-number="19" data-nb-words="3" data-nb-chars="11"><span class="idea" data-nb-ref-number="19" id="idea19" data-nb-words="3" data-nb-chars="11"><p><em>Tvůj K. D.“</em></p></span></blockquote>
          <p class="chunk" data-nb-ref-number="20" data-nb-words="23" data-nb-chars="141"><span class="idea" data-nb-ref-number="20" id="idea20" data-nb-words="23" data-nb-chars="141">Manžel paní Antonie odebral se&nbsp;rovnou k&nbsp;svému svobodnému příteli pro vysvětlení, jež se&nbsp;jednomu z&nbsp;nich zdálo nezbytným, a&nbsp;ukázal mu&nbsp;psaníčko.</span></p>
          <p class="chunk" data-nb-ref-number="21" data-nb-words="31" data-nb-chars="181"><span class="idea" data-nb-ref-number="21" id="idea21" data-nb-words="31" data-nb-chars="181">Karel přišel do&nbsp;největších rozpaků, prohlížel si&nbsp;dopis zprava i&nbsp;zleva, usmíval se&nbsp;hloupě a&nbsp;nakonec ze&nbsp;sebe vypravil: „Tohle je&nbsp;ode mne… Jak jsi k&nbsp;tomu přišel?“ Zapírat nebylo možno.</span></p>
          <p class="chunk" data-nb-ref-number="22" data-nb-words="16" data-nb-chars="102"><span class="idea" data-nb-ref-number="22" id="idea22" data-nb-words="16" data-nb-chars="102">„Opovážil jste se, pane, poslati tento vzkaz mé&nbsp;ženě?! To&nbsp;je&nbsp;nestydatost!“ rozkřikl se&nbsp;klamaný manžel.</span></p>
          <p class="chunk" data-nb-ref-number="23" data-nb-words="48" data-nb-chars="288"><span class="idea" data-nb-ref-number="23" id="idea23" data-nb-words="48" data-nb-chars="288">„Prosím tě, nerozčiluj se!“ chlácholil Karel svého přítele. „Nevím, jakou mám nyní hlavu. Tyhle řádky byly určeny krámské z&nbsp;papírnického obchodu odnaproti… A&nbsp;napsal jsem na&nbsp;obálku adresu tvé paní! To&nbsp;je&nbsp;vskutku divné… Ta&nbsp;dívka se&nbsp;jmenuje Julča a&nbsp;já ji&nbsp;tady, nazývám Tonča, co&nbsp;tomu říkáš?“</span></p>
          <p class="chunk" data-nb-ref-number="24" data-nb-words="53" data-nb-chars="338"><span class="idea" data-nb-ref-number="24" id="idea24" data-nb-words="53" data-nb-chars="338">Přítel, který bez přímých důkazů se&nbsp;neodvážil předstoupiti před svou choť jako žalobce, po&nbsp;málo uspokojivém vysvětlení Karlově řekl hodně mrzutě, ale celkem chladně: „Milý brachu, upozorňuji tě, že&nbsp;přijdu-li na&nbsp;to&nbsp;kdy, jak nečestným způsobem chceš zneužíti přátelství, jež tě&nbsp;pojí se&nbsp;mnou a&nbsp;s&nbsp;mou rodinou, přeruším s&nbsp;tebou veškery styky.“</span></p>
          <p class="chunk" data-nb-ref-number="25" data-nb-words="61" data-nb-chars="405"><span class="idea" data-nb-ref-number="25" id="idea25" data-nb-words="61" data-nb-chars="405">Není divu, že&nbsp;tato mírnost našeho mravnostního podnebí učinila Karlovu povahu nadmíru změkčilou. Začal věřit, že&nbsp;svým špatným životem vykonává dobré poslání na&nbsp;světě, nebavě se&nbsp;toliko sám, nýbrž zpříjemňuje život i&nbsp;zdvojeným svým bližním. Při všech zábavách byl nepostradatelný, a&nbsp;to nejenom ženám, nýbrž i&nbsp;mužům, zvláště šlo-li o&nbsp;zcela důvěrné veselí vyhražené jen pánům, pivu a&nbsp;příliš průhledným vtipům.</span></p>
          <p class="chunk" data-nb-ref-number="26" data-nb-words="63" data-nb-chars="397"><span class="idea" data-nb-ref-number="26" id="idea26" data-nb-words="63" data-nb-chars="397">Karel Drak pokládal se&nbsp;za&nbsp;štiku v&nbsp;rybníku, prohánějící líné kapry, čímž mají býti označeni ženatí lidé, které snadný život a&nbsp;ohledy napravo i&nbsp;nalevo učinily společensky ospalými. A&nbsp;Karel byl celkem štikou mírumilovnou, která nikoho nepozřela, naopak obci prospívala, zahánějíc nudu a&nbsp;trudnomyslnost od&nbsp;prahů spřízněných bytostí a&nbsp;nežádajíc za&nbsp;to&nbsp;nic víc než svůj skrovný podíl z&nbsp;té či&nbsp;oné hostiny.</span></p>
          <p class="chunk" data-nb-ref-number="27" data-nb-words="40" data-nb-chars="259"><span class="idea" data-nb-ref-number="27" id="idea27" data-nb-words="40" data-nb-chars="259">S&nbsp;WiImerovými se&nbsp;seznámil generální inspektor Drak v&nbsp;lázních, kde na&nbsp;dovolené trávil nejparnější letní dny. Od&nbsp;vidění je&nbsp;již znal, zdravil se&nbsp;s&nbsp;nimi doma, a&nbsp;s&nbsp;panem Břetislavem Wilmerem, dirigentem filiálky úvěrního ústavu, měl již několikrát obchodní řízení.</span></p>
          <p class="chunk" data-nb-ref-number="28" data-nb-words="41" data-nb-chars="290"><span class="idea" data-nb-ref-number="28" id="idea28" data-nb-words="41" data-nb-chars="290">Cizí prostředí je&nbsp;dokonale sblížilo. Wilmerovi byli příjemní lidé, muž nosil černý nakroucený knír, byl světa znalý člověk, vzezření obchodnicky-mezinárodního. Paní byla hezká bruneta, štíhlá a&nbsp;vzrostlá, a&nbsp;dle názoru Karlova tvořila příjemnější část manželské dvojice. Pak tu&nbsp;byly dvě děti.</span></p>
          <p class="chunk" data-nb-ref-number="29" data-nb-words="66" data-nb-chars="394"><span class="idea" data-nb-ref-number="29" id="idea29" data-nb-words="66" data-nb-chars="394">S&nbsp;paní Wilmerovou se&nbsp;Karel procházel po&nbsp;městě, seděl s&nbsp;ní v&nbsp;lázeňských sadech při koncertě a&nbsp;chodili spolu občas na&nbsp;výlety, do&nbsp;okolí. Panu Wilmerovi dělal Karel společníka na&nbsp;večer v&nbsp;malé plzeň­ské hospůdce, a&nbsp;dětem kupoval cukroví. Po&nbsp;návratu k&nbsp;domácím luhům pokračováno v&nbsp;krásném tomto poměru, a&nbsp;ideální vztahy tyto byly by&nbsp;mohly trvati dodnes&nbsp;– kdyby se&nbsp;paní Wilmerová nebyla stala žárlivou.</span></p>
          <p class="chunk" data-nb-ref-number="30" data-nb-words="34" data-nb-chars="207"><span class="idea" data-nb-ref-number="30" id="idea30" data-nb-words="34" data-nb-chars="207">Kvůli které dámě to&nbsp;bylo, je&nbsp;celkem lhostejno; jisto jest, že&nbsp;kteréhosi dne přistoupila paní Wilmerová k&nbsp;svému příteli a&nbsp;pravila mu&nbsp;uštěpačně: „Nějak příliš se&nbsp;otáčíte kolem té&nbsp;malé tlusté selky, můj drahý!“</span></p>
          <p class="chunk" data-nb-ref-number="31" data-nb-words="28" data-nb-chars="158"><span class="idea" data-nb-ref-number="31" id="idea31" data-nb-words="28" data-nb-chars="158">Karel chtěl mírně věc tuto urovnati, i&nbsp;řekl, upíraje svůj láskyplný pohled na&nbsp;hněvající se&nbsp;paničku: „Upokojte se, nač bych to&nbsp;dělal? Víte, že&nbsp;je&nbsp;mi&nbsp;to&nbsp;jedno.“</span></p>
          <p class="chunk" data-nb-ref-number="32" data-nb-words="63" data-nb-chars="403"><span class="idea" data-nb-ref-number="32" id="idea32" data-nb-words="63" data-nb-chars="403">Tímto nepromyšleným a&nbsp;neopatrným výrokem přilil ovšem jen oleje do&nbsp;ohně. Napětí stoupalo a&nbsp;dosáhlo svého vrcholu brzy nato při večerním posezení v&nbsp;kavárně v&nbsp;kruhu četné společnosti. Paní Wilmerová chovala se&nbsp;přede všemi lidmi a&nbsp;v&nbsp;přítomnosti svého muže k&nbsp;panu generálnímu inspektoru Drakovi tak hrubě, že&nbsp;vznikla z&nbsp;toho veřejná ostuda. To, co&nbsp;bylo dříve veřejným tajemstvím, stalo se&nbsp;veřejným skandálem.</span></p>
          <p class="chunk" data-nb-ref-number="33" data-nb-words="35" data-nb-chars="208"><span class="idea" data-nb-ref-number="33" id="idea33" data-nb-words="35" data-nb-chars="208">Paní Wilmerová se&nbsp;neuklidnila ani doma, nýbrž propukla v&nbsp;křečovitý pláč a&nbsp;vrhla se&nbsp;svému choti k&nbsp;nohám a&nbsp;vyznala se&nbsp;mu&nbsp;ze&nbsp;všeho, svolávajíc nejkrutější tresty nebes na&nbsp;svého svůdce a&nbsp;ničitele domácího štěstí.</span></p>
          <p class="chunk" data-nb-ref-number="34" data-nb-words="50" data-nb-chars="327"><span class="idea" data-nb-ref-number="34" id="idea34" data-nb-words="50" data-nb-chars="327">Tato prudkost citů přesvědčila však pana dirigenta Břetislava Wilmera, že&nbsp;osten lásky příliš hluboko vnikl do&nbsp;srdce jeho choti, i&nbsp;nechtěl jako muž ohleduplný a&nbsp;jemnocitný blahu svých milých státi v&nbsp;cestě. Kteréhosi dne zmizel, nikoli aniž by&nbsp;nebyl učinil značnou mezeru v&nbsp;pokladní hotovosti svěřené mu&nbsp;filiálky úvěrního ústavu.</span></p>
          <p class="chunk" data-nb-ref-number="35" data-nb-words="19" data-nb-chars="103"><span class="idea" data-nb-ref-number="35" id="idea35" data-nb-words="19" data-nb-chars="103">Nepřišlo se&nbsp;na&nbsp;to&nbsp;hned, a&nbsp;když konečně byl vydán na&nbsp;uprchlíka zatykač, zjistilo se, že&nbsp;ujel do&nbsp;Ameriky.</span></p>
          <p class="chunk" data-nb-ref-number="36" data-nb-words="113" data-nb-chars="813"><span class="idea" data-nb-ref-number="36" id="idea36" data-nb-words="113" data-nb-chars="813">Líčit souhrn utrpení a&nbsp;veškeré nepříjemnosti, jež úřady a&nbsp;detektivové státní i&nbsp;soukromí snažili se&nbsp;způsobiti nešťastné oběti své, přesahuje rámec našich technických možností. Osmkrát byl bývalý dirigent filiálky úvěrního ústavu zatčen, třikrát stál před porotou, šest amerických soudců, třináct žalářníků, pět porotců musil podplatit, aby opět nabyl svobody. Na&nbsp;svém útěku prošel sedmnácti státy severoamerické Unie a&nbsp;utratil veškeré své jmění. Konečně pronásledován strážníky chtěl po&nbsp;způsobu amerických tuláků skočiti na&nbsp;rozjetý vlak pacifické dráhy. Tento akrobatický kousek se&nbsp;nezdařil, těžké vozy přejely přes ubožákovo tělo a&nbsp;roznesly jeho údy po&nbsp;trati do&nbsp;vzdálenosti pětasedmdesáti kilometrů, z&nbsp;kteréhožto důvodu jednotný pohřeb nemohl býti uspořádán. Každý železniční hlídač zametl pouze před svým prahem.</span></p>
          <p class="chunk" data-nb-ref-number="37" data-nb-words="87" data-nb-chars="556"><span class="idea" data-nb-ref-number="37" id="idea37" data-nb-words="87" data-nb-chars="556">Když Karel Drak poznal bouřlivou přirozenost milostpaní Wilmerové, vzdal se&nbsp;svých příjemných vztahů k&nbsp;její osobě&nbsp;– krátce snažil se&nbsp;býti z&nbsp;dostřelu. V&nbsp;tomto svém počínání byl ještě utvrzen, když se&nbsp;proneslo, jak ruka páně dirigentova nemilosrdně řádila v&nbsp;pokladně mu&nbsp;svěřeného ústavu. Divit se&nbsp;panu generálnímu inspektoru Karlu Drakovi pro jeho opatrnost nikdo nebude, uváží-li, jak je&nbsp;pro peněžníka a&nbsp;obchodníka nepříjemným býti jmenován&nbsp;– ať&nbsp;již v&nbsp;jakémkoli spojení&nbsp;– zároveň s&nbsp;osobou defraudantovou. Maří to&nbsp;mnohé vyhlídky do&nbsp;budoucnosti&nbsp;– také i&nbsp;onaké.</span></p>
          <p class="chunk" data-nb-ref-number="38" data-nb-words="56" data-nb-chars="337"><span class="idea" data-nb-ref-number="38" id="idea38" data-nb-words="56" data-nb-chars="337">Také paní Wilmerová uchýlila se&nbsp;se&nbsp;svým smutkem a&nbsp;se svou bolestí do&nbsp;zátiší. Teprve když jí&nbsp;došla z&nbsp;Ameriky zpráva, že&nbsp;manžel její náhle zemřel, napsala panu Karlu Drakovi, generálnímu inspektoru pojišťovny, dopis, jehož těžiště se&nbsp;nalézalo v&nbsp;této větě: „… Kdyžtě se&nbsp;všecko stalo k&nbsp;vůli Vám, budete zajisté věděti, co&nbsp;je&nbsp;Vaše povinnost…“</span></p>
          <p class="chunk" data-nb-ref-number="39" data-nb-words="69" data-nb-chars="426"><span class="idea" data-nb-ref-number="39" id="idea39" data-nb-words="69" data-nb-chars="426">Karel snad vskutku nevěděl, co&nbsp;je&nbsp;jeho povinnost, a&nbsp;proto zastrčil dopis do&nbsp;své náprsní kapsy a&nbsp;zapomněl naň odpovědět. Když takto bezvýsledně minulo několik dní, rozhodla se&nbsp;paní Wilmerová, že&nbsp;nejlépe bude, promluví-li si&nbsp;osobně s&nbsp;milým svým přítelem. Elegantní a&nbsp;vábná i&nbsp;v&nbsp;černém svém smutku, provedla, co&nbsp;si&nbsp;usmyslila, přišla ke&nbsp;Karlovi do&nbsp;bytu na&nbsp;docela důvěrný rozhovor a&nbsp;znovu ústně mu&nbsp;připomenula jeho svatou povinnost.</span></p>
          <p class="chunk" data-nb-ref-number="40" data-nb-words="52" data-nb-chars="332"><span class="idea" data-nb-ref-number="40" id="idea40" data-nb-words="52" data-nb-chars="332">„Milostpaní,“ pravil Karel Drak co&nbsp;možná šetrně, usedaje naproti své návštěvnici do&nbsp;houpací židle, „kdybych se&nbsp;chtěl ženit, nezačínal bych si&nbsp;nic s&nbsp;vdanými paničkami. Uznejte, že&nbsp;by&nbsp;to&nbsp;bylo nesmyslné jednání. Jaký by&nbsp;byl v&nbsp;tom vtip, chtít při nynější drahotě dostat věnem cizí děti a&nbsp;zkušenosti, kterých prakticky nelze upotřebiti?“</span></p>
          <p class="chunk" data-nb-ref-number="41" data-nb-words="37" data-nb-chars="251"><span class="idea" data-nb-ref-number="41" id="idea41" data-nb-words="37" data-nb-chars="251">Když návštěvnice v&nbsp;smutku delší rozhorlenou řečí odmítla hmotařské názory bývalého svého přítele a&nbsp;postavila se&nbsp;na&nbsp;stanovisko idealistické, odpověděl pan Drak: „Jak bych vám kdy mohl důvěřovat, když jste za&nbsp;zády svého nebožtíka měla nedovolený poměr?“</span></p>
          <p class="chunk" data-nb-ref-number="42" data-nb-words="41" data-nb-chars="245"><span class="idea" data-nb-ref-number="42" id="idea42" data-nb-words="41" data-nb-chars="245">Posléze v&nbsp;prudké výměně slov prohlásil pan generální inspektor, že&nbsp;zákony dobrých mravů jsou v&nbsp;lidské společnosti tímtéž, co&nbsp;při kartách pravidla hry, a&nbsp;že odloží-li někdo desítku nebo eso do&nbsp;talonu, po&nbsp;právu se&nbsp;mu&nbsp;stane, vyhodí-li ho&nbsp;z&nbsp;hospody.</span></p>
          <p class="chunk" data-nb-ref-number="43" data-nb-words="58" data-nb-chars="346"><span class="idea" data-nb-ref-number="43" id="idea43" data-nb-words="58" data-nb-chars="346">Co&nbsp;se&nbsp;dále stalo, je&nbsp;obestřeno rouškou tajemství, jak se&nbsp;říká v&nbsp;květnaté novinářské mluvě soudní síně. Jisto je&nbsp;pouze, že&nbsp;když domovník vnikl do&nbsp;bytu, z&nbsp;něhož ozvalo se&nbsp;několik střelných ran, nalezl paní Wilmerovou v&nbsp;mdlobách na&nbsp;pohovce, a&nbsp;pana Karla Draka roztaženého na&nbsp;koberci s&nbsp;prostřelenýma prsama, hlavou a&nbsp;krkem. Revolver se&nbsp;válel na&nbsp;zemi.</span></p>
          <p class="chunk" data-nb-ref-number="44" data-nb-words="74" data-nb-chars="449"><span class="idea" data-nb-ref-number="44" id="idea44" data-nb-words="74" data-nb-chars="449">Paní Wilmerová se&nbsp;sama na&nbsp;nic nepamatuje a&nbsp;její obhájce tvrdí, že&nbsp;jednala v&nbsp;nutné sebeobraně. Ať&nbsp;je&nbsp;tomu tak nebo onak, ví&nbsp;se&nbsp;předem, že&nbsp;bude porota milostivou vůči ženě, jejíž zločinem je&nbsp;nanejvýše, že&nbsp;mstila zničené své štěstí, pošlapanou čest svých dětí a&nbsp;smrt milovaného manžela. Je&nbsp;vyloučeno, že&nbsp;by&nbsp;rodinná tato tragédie, jež způsobila tolik rozruchu, vyžádala si&nbsp;ještě jednu oběť, když hlavní viník slabou rukou ženy došel konečně své odplaty.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_gellner_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>