<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Konkurenti">
    <meta name="apple-mobile-web-app-capable" content="yes">
    <title>Konkurenti</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="František Gellner: Povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky">
    <meta property="og:title" content="Povídky">
    <meta property="og:type" content="book">
    <meta property="og:book:author" content="František Gellner">
    <meta property="twitter:title" content="František Gellner: Povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_gellner_009.html">
    <link rel="next" href="./povidky_gellner_011.html">
    <meta name="nb-order" content="6">
    <link rel="self" href="povidky_gellner_010.html">
    <meta name="nb-identifier" content="gellner-povidky-a454c51">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2704" data-nb-chars="16052">
    <nav role="doc-toc">
      <ul class="plain section">
        <li><a href="povidky_gellner_005.html">Cesta do hor</a></li>
        <li><a href="povidky_gellner_006.html">Sebevrah Nečásek</a></li>
        <li><a href="povidky_gellner_007.html">Otec</a></li>
        <li><a href="povidky_gellner_008.html">Můj společník z&nbsp;cest</a></li>
        <li><a href="povidky_gellner_009.html">Sport a&nbsp;zdraví</a></li>
        <li><a href="povidky_gellner_010.html">Konkurenti</a></li>
        <li><a href="povidky_gellner_011.html">Štika</a></li>
        <li><a href="povidky_gellner_012.html">Miltiades, vítěz maratonský
            Antický námět v&nbsp;moderním zpracování</a></li>
        <li><a href="povidky_gellner_013.html">Výhody nešťastné lásky</a></li>
        <li><a href="povidky_gellner_014.html">Marta</a></li>
        <li><a href="povidky_gellner_015.html">Kalokagathia</a></li>
        <li><a href="povidky_gellner_016.html">Smysl života</a></li>
        <li><a href="povidky_gellner_017.html">Pan oficiál se žení</a></li>
        <li><a href="povidky_gellner_018.html">Katonova poslední četba</a></li>
        <li><a href="povidky_gellner_019.html">Závěť strýce Jindřicha</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_gellner_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="10"><span class="idea" data-nb-ref-number="1" id="idea1" data-nb-words="1" data-nb-chars="10">Konkurenti</span></h1>
        <section>
          <p class="chunk" data-nb-ref-number="2" data-nb-words="51" data-nb-chars="349"><span class="idea" data-nb-ref-number="2" id="idea2" data-nb-words="51" data-nb-chars="349">Laciná visací lampa na&nbsp;petrolej osvětlovala stůl, a&nbsp;její porcelánové stínítko zahalovalo ostatní předměty skromné jizby v&nbsp;stěží proniknutelný stín. Bylo po&nbsp;večeři. Na&nbsp;zpola odhrnutém ubruse ležely klíče od&nbsp;krámu. Sami Pinkus, dobrý čtyřicátník, prohlížel si&nbsp;zadní stránky v&nbsp;kalendáři, kde byly zaznamenány výroční trhy; jeho žena Ida počítala tržbu.</span></p>
          <p class="chunk" data-nb-ref-number="3" data-nb-words="11" data-nb-chars="70"><span class="idea" data-nb-ref-number="3" id="idea3" data-nb-words="11" data-nb-chars="70">„Je to&nbsp;hloupé,“ pravil mrzutě Sami, ,,ve čtvrtek jsou taky Hostivice.“</span></p>
          <p class="chunk" data-nb-ref-number="4" data-nb-words="6" data-nb-chars="36"><span class="idea" data-nb-ref-number="4" id="idea4" data-nb-words="6" data-nb-chars="36">„Pojedeš tam?“ ptala se&nbsp;ho&nbsp;manželka.</span></p>
          <p class="chunk" data-nb-ref-number="5" data-nb-words="32" data-nb-chars="206"><span class="idea" data-nb-ref-number="5" id="idea5" data-nb-words="32" data-nb-chars="206">„Michlov nemohu pustit,“ odpověděl muž, „tam mám bezpečný obchod, říkal mi&nbsp;malý Hora, že&nbsp;tam přijede, všichni naši kramáři tam budou. Ale nechat v&nbsp;Hostivicích samotného toho darebáka Zélika, to&nbsp;taky nejde.“</span></p>
          <p class="chunk" data-nb-ref-number="6" data-nb-words="64" data-nb-chars="378"><span class="idea" data-nb-ref-number="6" id="idea6" data-nb-words="64" data-nb-chars="378">Nehezká služka s&nbsp;upracovanýma rukama přišla si&nbsp;pro nádobí a&nbsp;pro ubrus. S&nbsp;ní vytratily se&nbsp;z&nbsp;jizby obě Pinkusovy dcerky, sedly si&nbsp;v&nbsp;kuchyni na&nbsp;bedničku od&nbsp;uhlí a&nbsp;bavily se&nbsp;se&nbsp;služkou, která myla nádobí. Nejstarší potomek manželů Pinkusových, středoškolský student, rozložil si&nbsp;na&nbsp;poklizeném stole svoje knížky a&nbsp;sešity a&nbsp;drbaje se&nbsp;v&nbsp;kučeravé hlavě a&nbsp;kousaje do&nbsp;držátka psal úlohu.</span></p>
          <p class="chunk" data-nb-ref-number="7" data-nb-words="12" data-nb-chars="74"><span class="idea" data-nb-ref-number="7" id="idea7" data-nb-words="12" data-nb-chars="74">Po&nbsp;chvilce ticha pravila paní Ida: „Snad Zélik taky nepojede do&nbsp;Hostivic.“</span></p>
          <p class="chunk" data-nb-ref-number="8" data-nb-words="16" data-nb-chars="106"><span class="idea" data-nb-ref-number="8" id="idea8" data-nb-words="16" data-nb-chars="106">„To je&nbsp;jedno,“ odtušil manžel, „tak tam pošle Fišera.“ Tím byl mí­něn starší příručí konkurenčního závodu.</span></p>
          <p class="chunk" data-nb-ref-number="9" data-nb-words="13" data-nb-chars="77"><span class="idea" data-nb-ref-number="9" id="idea9" data-nb-words="13" data-nb-chars="77">„Jela bych tam,“ řekla nevrle paní Pinkusová, „ale kdo tady zůstane v&nbsp;krámě?“</span></p>
          <p class="chunk" data-nb-ref-number="10" data-nb-words="29" data-nb-chars="171"><span class="idea" data-nb-ref-number="10" id="idea10" data-nb-words="29" data-nb-chars="171">„Tvůj otec! Jednou za&nbsp;uherský měsíc, to&nbsp;ho&nbsp;nezabije. Tvůj bratr stačí ten den sám na&nbsp;ty&nbsp;kůže. Zélika nemůžeme samotného nechat. Sebere nám naše kramáře, odradí nám kupce…“</span></p>
          <p class="chunk" data-nb-ref-number="11" data-nb-words="51" data-nb-chars="314"><span class="idea" data-nb-ref-number="11" id="idea11" data-nb-words="51" data-nb-chars="314">Sami a&nbsp;Zélik byli poněkud příbuzní. Oba dva se&nbsp;jmenovali Pinkusové a&nbsp;jejich vzájemná nenávist měla i&nbsp;rodový původ; kterýsi zámožný děd nebo praděd oblíbil si&nbsp;kdysi Zélika více než všechny ostatní členy rodiny. Kromě toho měli také oba znesváření Pinkusové stejné obchody a&nbsp;pouze přes několik domů od&nbsp;sebe vzdálené.</span></p>
          <p class="chunk" data-nb-ref-number="12" data-nb-words="47" data-nb-chars="287"><span class="idea" data-nb-ref-number="12" id="idea12" data-nb-words="47" data-nb-chars="287">Zélik Pinkus byl pomalu šedesátník, děti měl všechny zaopatřené, pohodlnější život a&nbsp;lepší síly ve&nbsp;svém podniku. Jeho žena byla velice známa mezi venkovským lidem, jmenovala se&nbsp;Kačenka, a&nbsp;podle ní&nbsp;říkal lid i&nbsp;celému obchodu „u Kačenky“ a&nbsp;dokonce přešel název Kačenka i&nbsp;na Zélika Pinkuse.</span></p>
          <p class="chunk" data-nb-ref-number="13" data-nb-words="72" data-nb-chars="442"><span class="idea" data-nb-ref-number="13" id="idea13" data-nb-words="72" data-nb-chars="442">Také do&nbsp;krámu Sami Pinkusa zabloudily někdy panímámy, které se&nbsp;ptaly: „Jsme tady dobře u&nbsp;Kačenky?“ Sami přitakal a&nbsp;ukazuje na&nbsp;svou manželku, křičel: „Vidíte ji, tamhle ji&nbsp;máte, Káču.“ Jindy, když měl málo nebo nic co&nbsp;dělat, postavil se&nbsp;Sami téměř před obchod Zélikův a&nbsp;přemlouval venkovany prohlížející si&nbsp;konkurentův výklad: „Něco na&nbsp;šaty byste chtěli? Nebo košile? Pojďte se&nbsp;mnou, mám veliký výběr. Ke&nbsp;Kačence chcete? Já&nbsp;jsem taky Kačenka.“</span></p>
          <p class="chunk" data-nb-ref-number="14" data-nb-words="60" data-nb-chars="345"><span class="idea" data-nb-ref-number="14" id="idea14" data-nb-words="60" data-nb-chars="345">Tuto nekalou soutěž nesl starý Zélik velice nemile, a&nbsp;často, když se&nbsp;střetl na&nbsp;ulici s&nbsp;policejním radou Potápkou, takto řezbářským mistrem, stěžoval si&nbsp;mu&nbsp;rozhořčeně do&nbsp;chování svého jmenovce: „Pane rado, co&nbsp;mám dělat s&nbsp;tím člověkem? Mám ho&nbsp;žalovat? Mám ho&nbsp;dát zavřít? Prosím vás, co&nbsp;si&nbsp;mám počít s&nbsp;tím uličníkem, jak se&nbsp;mám zbavit toho blázna?“</span></p>
          <p class="chunk" data-nb-ref-number="15" data-nb-words="49" data-nb-chars="298"><span class="idea" data-nb-ref-number="15" id="idea15" data-nb-words="49" data-nb-chars="298">Když se&nbsp;oba Pinkusové sešli někde v&nbsp;cizím místě na&nbsp;jarmarku, neminul den nikdy bez potyček. Sami třeba zpozoroval při zřizování své boudy, že&nbsp;se&nbsp;mu&nbsp;nedostává několika prken. Mezi kočovnými lidmi bývá to&nbsp;často jako mezi vojáky v&nbsp;kasárnách, kteří si&nbsp;potřebné věci vypůjčují, ovšem nevidí-li to&nbsp;nikdo.</span></p>
          <p class="chunk" data-nb-ref-number="16" data-nb-words="53" data-nb-chars="283"><span class="idea" data-nb-ref-number="16" id="idea16" data-nb-words="53" data-nb-chars="283">Sami tedy probíhá mezi boudami a&nbsp;střílí očima po&nbsp;latích, a&nbsp;tu vidí Zélika na&nbsp;střeše boudy, jak přibíjí plachtu. Zélik je&nbsp;zabrán do&nbsp;své práce, v&nbsp;ruce má&nbsp;kladívko, v&nbsp;ústech plno hřebíků, mocný nos mu&nbsp;visí přes bradu a&nbsp;bílé vlasy derou se&nbsp;zpod placaté čepice. Vypadá jako vejr na&nbsp;skále.</span></p>
          <p class="chunk" data-nb-ref-number="17" data-nb-words="37" data-nb-chars="205"><span class="idea" data-nb-ref-number="17" id="idea17" data-nb-words="37" data-nb-chars="205">V&nbsp;boudě nikdo není. Sami přikročí k&nbsp;pultu, naloží si&nbsp;na&nbsp;rameno dvě prkna a&nbsp;vrací se&nbsp;s&nbsp;nimi do&nbsp;svého stánku. Ale Zélik to&nbsp;přece jen zpozoruje. Přestane zatloukat hřebíky a&nbsp;volá: „Chyťte ho! Zloděj, zloděj!“</span></p>
          <p class="chunk" data-nb-ref-number="18" data-nb-words="32" data-nb-chars="182"><span class="idea" data-nb-ref-number="18" id="idea18" data-nb-words="32" data-nb-chars="182">Sami položí latě na&nbsp;zem, levou ruku si&nbsp;podepře v&nbsp;bok, pravou zahrozí a&nbsp;ze rtu mu&nbsp;při tom splývá nepřetržitý proud urážlivých slov, která padají jako žhavá láva na&nbsp;hlavu konkurentovu.</span></p>
          <p class="chunk" data-nb-ref-number="19" data-nb-words="6" data-nb-chars="68"><span class="idea" data-nb-ref-number="19" id="idea19" data-nb-words="6" data-nb-chars="68">„Lichváři, defraudante, olupovateli sirotků, podváděči umírajících!“</span></p>
          <p class="chunk" data-nb-ref-number="20" data-nb-words="88" data-nb-chars="533"><span class="idea" data-nb-ref-number="20" id="idea20" data-nb-words="88" data-nb-chars="533">Starý Zélik sedí na&nbsp;střeše boudy jako přimražen. Pokusí se&nbsp;pouze chabým způsobem odraziti útoky protivníkovy: „Sami, jako že&nbsp;je&nbsp;jediný Bůh nade mnou, abych tak živ byl až&nbsp;do&nbsp;sta let, když nebudeš držet hubu, hodím ti&nbsp;tohle kladívko na&nbsp;hlavu!“ Ale vřískavý hlas mladšího jmenovce přehlušuje stařecké šeptání Zélikovo. Kolem boudy se&nbsp;shromáždí zástup kluků, mají z&nbsp;pěkné hádky upřímnou radost, až&nbsp;konečně si&nbsp;Sami vzpomene, že&nbsp;nepřijel na&nbsp;trh, aby prokázal svoji řečnickou způsobilost; naloží si&nbsp;zase prkna na&nbsp;rameno a&nbsp;jde ke&nbsp;své boudě.</span></p>
          <p class="chunk" data-nb-ref-number="21" data-nb-words="55" data-nb-chars="289"><span class="idea" data-nb-ref-number="21" id="idea21" data-nb-words="55" data-nb-chars="289">Na&nbsp;výročních trzích i&nbsp;na poutích mají přikázány obchody se&nbsp;zbo­žím téhož druhu svá místa v&nbsp;téže řadě, a&nbsp;tak Sami a&nbsp;Zélik byli si&nbsp;stále na&nbsp;blízku jak doma, tak i&nbsp;v&nbsp;cizině; radost jednoho byla žalem druhého a&nbsp;přišel-li první Pinkus o&nbsp;peníze, měl druhý Pinkus pocit, jako by&nbsp;je&nbsp;sám byl našel.</span></p>
          <p class="chunk" data-nb-ref-number="22" data-nb-words="86" data-nb-chars="461"><span class="idea" data-nb-ref-number="22" id="idea22" data-nb-words="86" data-nb-chars="461">Zélik byl ve&nbsp;své nenávisti a&nbsp;i jinak v&nbsp;životě klidnější než Sami; byl také starší a&nbsp;měl méně starostí. Když ubohé trhovce překvapily bouře a&nbsp;liják a&nbsp;vyhnaly jim kupce z&nbsp;náměstí a&nbsp;ohrožovaly nedokonalé jejich stánky z&nbsp;latí a&nbsp;prken, tu&nbsp;Zélik pověsil se&nbsp;celou tíhou kostnatého těla na&nbsp;vrchní trám boudy, aby mu&nbsp;i&nbsp;se zbožím se&nbsp;nerozutekla po&nbsp;obci. Při tom klidně se&nbsp;obrátil na&nbsp;svého příručího a&nbsp;řekl mu: „Fišere, skočte pro dva hrnky kávy a&nbsp;pro dvě housky s&nbsp;mákem!“</span></p>
          <p class="chunk" data-nb-ref-number="23" data-nb-words="57" data-nb-chars="361"><span class="idea" data-nb-ref-number="23" id="idea23" data-nb-words="57" data-nb-chars="361">Jako ona starozákonná postava, která držela tak dlouho ruce své vzhůru, dokud Izraeliti nevyhráli bitvu, tak stejně opatrný Zélik Pinkus nepustil se&nbsp;latě, dokud se&nbsp;nevrátil Fišer s&nbsp;kávou a&nbsp;nevystřídal ho. Marně se&nbsp;zastavily před boudou dvě venkovanky a&nbsp;prohlížely si&nbsp;šátky, starý muž visel na&nbsp;svém trámu a&nbsp;neslezl ze&nbsp;svého stanoviště, aby koupěchtivé obsloužil.</span></p>
          <p class="chunk" data-nb-ref-number="24" data-nb-words="104" data-nb-chars="614"><span class="idea" data-nb-ref-number="24" id="idea24" data-nb-words="104" data-nb-chars="614">Za&nbsp;to&nbsp;Sami postřehl jestřábím svým zrakem, co&nbsp;se&nbsp;v&nbsp;konkurentově závodě děje, i&nbsp;vyklonil se&nbsp;přes svůj jednoduchý stůl z&nbsp;prken a&nbsp;beden a&nbsp;křičel: „Panímámy, panímámy, pojďte sem, já&nbsp;jsem taky Kačenka, pravé kosmonoské šátky pro hodné dcery a&nbsp;hodné matky!“ Zároveň ani se&nbsp;neobrátiv pokusil se&nbsp;vytrhnouti na&nbsp;ukázku šátek z&nbsp;narovnaného sloupku a&nbsp;strhl ostatní kusy s&nbsp;sebou. Zboží spadlo na&nbsp;zem do&nbsp;bláta a&nbsp;hned tu&nbsp;byla škoda na&nbsp;dvacet zlatých zaviněná přílišnou obchodní horlivostí. K&nbsp;tomu všemu začla se&nbsp;bouda viklat a&nbsp;za chvíli musil učedník uspořádat hon na&nbsp;neposedné košile, které ve&nbsp;veselém reji tančily okolo boudy.</span></p>
          <p class="chunk" data-nb-ref-number="25" data-nb-words="122" data-nb-chars="784"><span class="idea" data-nb-ref-number="25" id="idea25" data-nb-words="122" data-nb-chars="784">Umazané zboží zničené blátem, sluncem a&nbsp;deštěm činí pouze malý zlomek ztrát, které připravují trhovce o&nbsp;těžce nabytý podíl na&nbsp;zisku. Nepoctivý zřízenec najde na&nbsp;výročním trhu vhodnou příležitost, aby se&nbsp;odškodnil za&nbsp;špatnou mzdu; jarmareční zloději jsou zvláštní odvětví zločinců, jezdí po&nbsp;světě za&nbsp;obchodníky a&nbsp;sdruženi v&nbsp;malé dvoučlenné až&nbsp;pětičlenné společnosti, pracují velmi dovedně a&nbsp;poměrně snadno. Mezi kramáři je&nbsp;bohužel dosti jednotlivců, kteří považují za&nbsp;nejlepší výdělek, když nemusí zaplatit. Zapřou, pohádají se, vyhrožují, poperou se. Přijde muž nakoupit, Sami vidí, že&nbsp;má&nbsp;koníka, vozík, půjčí mu&nbsp;tedy. Když nastane čas placení, vyjde najevo, že&nbsp;obchod jde na&nbsp;ženino jméno, a&nbsp;že vůbec všecko patří ženě. Suď se, běhej po&nbsp;advokátech, bude tě&nbsp;to&nbsp;stát ještě jednou tolik.</span></p>
          <p class="chunk" data-nb-ref-number="26" data-nb-words="97" data-nb-chars="571"><span class="idea" data-nb-ref-number="26" id="idea26" data-nb-words="97" data-nb-chars="571">Jindy přijde kramář a&nbsp;řekne: „Pane Pinkus, odpusťte, nevím, není-li pan Zélik Pinkus váš příbuzný, ale je&nbsp;to&nbsp;zloděj a&nbsp;lichvář, bůh mě&nbsp;netrestej, chudého člověka chce zničit.“ A&nbsp;vypravuje široce a&nbsp;dlouze, že&nbsp;je&nbsp;Zélikovi dlužen a&nbsp;jak necitelný tento člověk chce naň vést exekuci, všecko mu&nbsp;zabavit a&nbsp;připravit rodinu o&nbsp;chleba; konečně poprosí nešťastný dlužník pana Samiho Pinkusa, aby raději zabavil jeho vozík, koníka i&nbsp;zboží on&nbsp;a&nbsp;nechal ho&nbsp;s&nbsp;tím dál jezdit po&nbsp;světě. Milerád Sami vyhoví. Zélik utře hubu a&nbsp;za nějaký čas vykoná zase on&nbsp;tutéž službu dlužníku Sami Pinkuse.</span></p>
          <p class="chunk" data-nb-ref-number="27" data-nb-words="54" data-nb-chars="300"><span class="idea" data-nb-ref-number="27" id="idea27" data-nb-words="54" data-nb-chars="300">Když přijel Sami domů a&nbsp;vypravoval své manželce o&nbsp;té či&nbsp;oné příhodě, jež mu&nbsp;způsobila nějakou peněžní ztrátu, rvala si&nbsp;šetrná choť vlasy z&nbsp;hlavy. Hořekovala tak, že&nbsp;obě malé dcerky i&nbsp;větší hoch myslili, že&nbsp;obchod otcovský ocitl se&nbsp;na&nbsp;pokraji zkázy a&nbsp;že je&nbsp;všechny starý dům pohřbí pod svými sutinami.</span></p>
          <p class="chunk" data-nb-ref-number="28" data-nb-words="39" data-nb-chars="246"><span class="idea" data-nb-ref-number="28" id="idea28" data-nb-words="39" data-nb-chars="246">Ostatně byla paní Pinkusová stejně rozčilena, když kočka vypila mléko nebo když služka rozbila sklenici. Naříkala stále, že&nbsp;není peněz. Maso vařila jen obden a&nbsp;většinou krmila rodinu a&nbsp;služku brambory a&nbsp;chlebem; ale i&nbsp;chléb každému byl odměřován.</span></p>
          <p class="chunk" data-nb-ref-number="29" data-nb-words="79" data-nb-chars="436"><span class="idea" data-nb-ref-number="29" id="idea29" data-nb-words="79" data-nb-chars="436">Sami se&nbsp;uskrovňoval, jak mohl. Než by&nbsp;byl obětoval dvě zlatky za&nbsp;dráhu, klátil se&nbsp;celou noc na&nbsp;voze sedě či&nbsp;leže na&nbsp;bednách a&nbsp;přikryt plachtou. Stalo se, že&nbsp;kočí na&nbsp;kozlíku usnul, a&nbsp;vůz s&nbsp;celým nákladem vjel do&nbsp;rybníka. Jednou také Sami ve&nbsp;spánku spadl, a&nbsp;kolo mu&nbsp;přejelo ruku. Ale nic nebylo hroznější, jako když v&nbsp;prudké zimě na&nbsp;opuštěném místě vysílení koně vypověděli poslušnost a&nbsp;hodinu i&nbsp;více nedali se&nbsp;pohnouti k&nbsp;dalšímu pochodu.</span></p>
          <p class="chunk" data-nb-ref-number="30" data-nb-words="101" data-nb-chars="581"><span class="idea" data-nb-ref-number="30" id="idea30" data-nb-words="101" data-nb-chars="581">Hluboké lesy chovaly svá nebezpečí. O&nbsp;život ovšem tak hned nešlo. Loupežníci nepřepadali obchodníky tváří v&nbsp;tvář, nenasazovali svého života za&nbsp;svou kořist a&nbsp;nevraždili, leč když nešťastná náhoda vedla jejich ruku. Zato číhali v&nbsp;temnu lesa na&nbsp;vozy, tiše odvázali některou bednu a&nbsp;nechali ji&nbsp;spadnout do&nbsp;měkkého mechu. A&nbsp;oloupený obchodník jel dále, polo spal a&nbsp;polo klímal zabalen do&nbsp;své plachty a&nbsp;neslyšel nic než skřípot vozu, a&nbsp;kočí na&nbsp;kozlíku časem si&nbsp;přihnul z&nbsp;lahve, kterou měl schovánu v&nbsp;slámě vedle sebe, ale jinak oči měl zavřeny, a&nbsp;zdálo se&nbsp;mu, že&nbsp;leží doma v&nbsp;teplé stáji.</span></p>
          <p class="chunk" data-nb-ref-number="31" data-nb-words="85" data-nb-chars="497"><span class="idea" data-nb-ref-number="31" id="idea31" data-nb-words="85" data-nb-chars="497">Nešlo-li dostati se&nbsp;na&nbsp;vůz zadem a&nbsp;jel-li vůz po&nbsp;kamenité silnici, zastoupily mu&nbsp;temné postavy s&nbsp;očima hladových vlků cestu, zadržely koně za&nbsp;uzdu a&nbsp;draly se&nbsp;na&nbsp;kozlík. Ale postavil-li se&nbsp;kočí na&nbsp;odpor, chuďasové utekli. Nahoře na&nbsp;voze krčil se&nbsp;Sami do&nbsp;své plachty, ale bázeň o&nbsp;majetek dodávala mu&nbsp;síly, tak že&nbsp;mohl zavolati pronikavým hlasem: ,,Pepíku, podej mi&nbsp;sem tu&nbsp;nabitou pistoli!“ Pepík ovšem žádný na&nbsp;voze nebyl a&nbsp;pistole také ne. Nebývalo zvykem kramářů a&nbsp;jarmarečních židů nositi zbraně.</span></p>
          <p class="chunk" data-nb-ref-number="32" data-nb-words="147" data-nb-chars="874"><span class="idea" data-nb-ref-number="32" id="idea32" data-nb-words="147" data-nb-chars="874">Kramáři se&nbsp;kroutili smíchy, když si&nbsp;vypravovali historie, kam Samiho zavedla často jeho šetrnost. Tak jednou si&nbsp;lehl na&nbsp;voze vzadu na&nbsp;seno do&nbsp;šejtroku, nohy se&nbsp;mu&nbsp;kymácely ve&nbsp;vzduchu a&nbsp;spal. Když se&nbsp;vzbudil, zpozoroval, že&nbsp;mu&nbsp;někdo svlékl a&nbsp;ukradl jednu botu. Kromě toho prohlížeje si&nbsp;v&nbsp;neblahé předtuše kapsy seznal, že&nbsp;vytrousil do&nbsp;sena několik zlatek ve&nbsp;stříbře a&nbsp;mědi. Pod sebou nic nenašel, i&nbsp;slezl z&nbsp;vozu a&nbsp;běžel s&nbsp;jednou nohou obutou a&nbsp;druhou bosou na&nbsp;hodinu cesty nazpátek pátraje po&nbsp;ztracených penězích. Ovšem marně. Ráno, ještě za&nbsp;tmy, když Sami odběhl od&nbsp;své boudy ku&nbsp;kořalečníkovi trochu se&nbsp;zahřát, dobírali si&nbsp;ho&nbsp;hlučící a&nbsp;alkoholem rozjaření kramáři. Vybízeli ho, aby zaplatil skleničku, mluvili neslušně a&nbsp;zvali ho&nbsp;k&nbsp;návštěvě veřejných domů. Sami říkal buďto: „Dejte mi&nbsp;pokoji“ nebo častěji ještě dělal, jako by&nbsp;neslyšel a&nbsp;pomaličku srkal svou sklenku kmínky.</span></p>
          <p class="chunk" data-nb-ref-number="33" data-nb-words="51" data-nb-chars="306"><span class="idea" data-nb-ref-number="33" id="idea33" data-nb-words="51" data-nb-chars="306">Když padly dva trhy na&nbsp;jeden den, působilo to&nbsp;vždycky nepříjemnosti, ať&nbsp;již byla obě místa obeslána, či&nbsp;jedno vynecháno. Hostivice a&nbsp;Michlov patřívaly k&nbsp;nejhorším případům, připadaly na&nbsp;nejkrutější zimu, na&nbsp;obou měl Zélik Pinkus mnoho známostí a&nbsp;přízně, a&nbsp;tudíž byl nucen i&nbsp;Sami Pinkus jezditi na&nbsp;oba trhy.</span></p>
          <p class="chunk" data-nb-ref-number="34" data-nb-words="40" data-nb-chars="225"><span class="idea" data-nb-ref-number="34" id="idea34" data-nb-words="40" data-nb-chars="225">Sám si&nbsp;vybral větší Michlov, a&nbsp;paní jela s&nbsp;učedníkem do&nbsp;Hostivic, kde bylo méně co&nbsp;dělat; doma v&nbsp;obchodě, jak již bylo řečeno, zastupoval nepřítomné manžele panin otec, který měl v&nbsp;úzké uličce města malý krámek a&nbsp;výkroj koží.</span></p>
          <p class="chunk" data-nb-ref-number="35" data-nb-words="93" data-nb-chars="536"><span class="idea" data-nb-ref-number="35" id="idea35" data-nb-words="93" data-nb-chars="536">Paní Pinkusové nebylo docela volno. Stěžovala si&nbsp;večer u&nbsp;stolu na&nbsp;bolesti hlavy a&nbsp;v&nbsp;zádech. Sami byl již na&nbsp;cestě do&nbsp;Michlova. Otec paní Pinkusové, jenž přišel ku&nbsp;své dceři na&nbsp;návštěvu, pravil jí&nbsp;vzhledem k&nbsp;její nemoci: „Aby tak tvoje děti žily, jako že&nbsp;nepojedeš nikam!“&nbsp;– Ale přece jela; jen že&nbsp;nebyla v&nbsp;Hostivicích mnoho platna. Z&nbsp;počátku se&nbsp;namáhala prodávat, ale později přenechala všecko učedníkovi, sama říkala jen ceny a&nbsp;brala peníze. Oči se&nbsp;jí&nbsp;kalily a&nbsp;seděla schoulena ve&nbsp;svém černém vlňáku třesouc se&nbsp;zimou jako nemocné kuře.</span></p>
          <p class="chunk" data-nb-ref-number="36" data-nb-words="88" data-nb-chars="567"><span class="idea" data-nb-ref-number="36" id="idea36" data-nb-words="88" data-nb-chars="567">Náhodou&nbsp;– ovšem i&nbsp;tato náhoda měla svoje vážné příčiny&nbsp;– nebylo pranic co&nbsp;dělat. Zélikův příručí nadarmo křičel: „Krásné šaty pro slečnu Katy, krásné delény pro slečny Heleny!“ nikdo ani nezavadil. Vedle zpíval zase vychrtlý chlap se&nbsp;vzezřením beduína svoje věčné „za šest a&nbsp;po šesti“, naproti němu chraptivým hlasem svolával koupěchtivé jiný, ale ani jeho usilovné volání „já jsem z&nbsp;Loučky Fux, prodávám plátno a&nbsp;štrux“, nemohlo vyčarovati obecenstvo z&nbsp;travou porostlé půdy náměstíčka, kde se&nbsp;prohánělo leda několik kluků vřeštících uličnicky na&nbsp;své pestré píšťalky.</span></p>
          <p class="chunk" data-nb-ref-number="37" data-nb-words="68" data-nb-chars="379"><span class="idea" data-nb-ref-number="37" id="idea37" data-nb-words="68" data-nb-chars="379">Když přijeli domů, vylezla paní Pinkusová již stěží do&nbsp;schodů. Hned ulehla a&nbsp;bylo zle a&nbsp;zle. A&nbsp;kdysi za&nbsp;časného rána přijel ambulanční vůz, aby ji&nbsp;odvezl do&nbsp;Prahy do&nbsp;sanatoria. Ranní hokynářky se&nbsp;sběhly od&nbsp;svých nůší a&nbsp;litovaly sirotečky, kteří se&nbsp;na&nbsp;ulici s&nbsp;matkou rozloučili a&nbsp;se slzami v&nbsp;očích se&nbsp;dívali pak za&nbsp;vzdalujícím se&nbsp;černým vozem, jenž mnoho se&nbsp;nelišil od&nbsp;pohřebního.</span></p>
          <p class="chunk" data-nb-ref-number="38" data-nb-words="15" data-nb-chars="99"><span class="idea" data-nb-ref-number="38" id="idea38" data-nb-words="15" data-nb-chars="99">Paní Pinkusová se&nbsp;vrátila později po&nbsp;železnici, ale mrtvá. Byla pohřbena na&nbsp;hřbitově rodného města.</span></p>
          <p class="chunk" data-nb-ref-number="39" data-nb-words="85" data-nb-chars="495"><span class="idea" data-nb-ref-number="39" id="idea39" data-nb-words="85" data-nb-chars="495">Děti z&nbsp;ní sice mnoho zaživa neměly, nevypravovala jim pohádek, neučila je&nbsp;písničkám, nemazlila se&nbsp;s&nbsp;nimi, ani se&nbsp;příliš nestarala o&nbsp;jejich vzhled, ale přece jenom dodávala domovu jakýsi ráz spořádané domácnosti. Po&nbsp;její smrti však vzal i&nbsp;její obor působnosti Sami do&nbsp;rukou, čemuž je&nbsp;nutno rozuměti tak, že&nbsp;koupil vždy čas od&nbsp;času pytel rýže, pytel čočky a&nbsp;pytel brambor za&nbsp;cenu co&nbsp;možná nejvýhodnější. Rýže a&nbsp;čočka byly střídavě k&nbsp;obědu a&nbsp;brambory se&nbsp;jedly večer. Neboť nemoc ženina mnoho stála.</span></p>
          <p class="chunk" data-nb-ref-number="40" data-nb-words="47" data-nb-chars="297"><span class="idea" data-nb-ref-number="40" id="idea40" data-nb-words="47" data-nb-chars="297">Švagrová Sami Pinkuse přišla také téměř každý den dohlédnout na&nbsp;osiřelou domácnost. Ale dělala to&nbsp;jen, aby lidé neřekli. A&nbsp;tak vlastní paní v&nbsp;domě byly rychle se&nbsp;střídající služky, a&nbsp;nikoli pořádné holky, nýbrž hodně ledajaké, kterým ani málo vábná domácnost ovdovělého trhovce nebyla proti mysli.</span></p>
          <p class="chunk" data-nb-ref-number="41" data-nb-words="96" data-nb-chars="580"><span class="idea" data-nb-ref-number="41" id="idea41" data-nb-words="96" data-nb-chars="580">Pinkusovy děti byly svědky celého milostného života těchto žen. Služky postrádajíce veškerého dohledu braly si&nbsp;milence na&nbsp;noc a&nbsp;chodily po&nbsp;domě těhotné. Někdy přijela matka některé z&nbsp;nich a&nbsp;dětem se&nbsp;ježily vlasy na&nbsp;hlavě z&nbsp;výčitek, hořekování a&nbsp;nadávek, které se&nbsp;ozývaly z&nbsp;kuchyně. V&nbsp;krámě strhl zase veškerou moc na&nbsp;sebe příručí, který se&nbsp;u&nbsp;Samiho vyučil a&nbsp;znal stejně dobře křičet na&nbsp;kupce jako nakládat bedny, a&nbsp;přibíjet plachty na&nbsp;boudu. Ten u&nbsp;vědomí své nepostradatelnosti dával často cítit dětem svého zaměstnavatele svou nadvládu, a&nbsp;to nejen příkrým slovem, nýbrž i&nbsp;ranami.</span></p>
          <p class="chunk" data-nb-ref-number="42" data-nb-words="31" data-nb-chars="184"><span class="idea" data-nb-ref-number="42" id="idea42" data-nb-words="31" data-nb-chars="184">První z&nbsp;Pinkusova potomstva přišel z&nbsp;domu syn. Zhluboka si&nbsp;oddechl, a&nbsp;když dosáhl obstojného místa v&nbsp;bance, vzal si&nbsp;k&nbsp;sobě svou sotva škole odrostlou mladší sestru, aby mu&nbsp;hospodařila.</span></p>
          <p class="chunk" data-nb-ref-number="43" data-nb-words="27" data-nb-chars="164"><span class="idea" data-nb-ref-number="43" id="idea43" data-nb-words="27" data-nb-chars="164">Starší sestra zůstala doma a&nbsp;dělala hospodyni otci. Ledacos se&nbsp;tím zlepšilo, přes to, že&nbsp;musila také pilně pomáhat v&nbsp;obchodě, stejně jako to&nbsp;dělávala nebožka matka.</span></p>
          <p class="chunk" data-nb-ref-number="44" data-nb-words="49" data-nb-chars="302"><span class="idea" data-nb-ref-number="44" id="idea44" data-nb-words="49" data-nb-chars="302">Na&nbsp;dvojité trhy Sami již nejezdil. Ale přišla doba, kdy musil vůbec zůstati doma a&nbsp;přenechati všechen jarmareční obchod poloslepému Zélikovi. Stalo se&nbsp;totiž, že&nbsp;Sami cosi zdvihal a&nbsp;dostal průtrž; ani operací nešlo to&nbsp;dokonale spravit, a&nbsp;bývalý světoběžník sotva chodil a&nbsp;nesměl se&nbsp;ani pro nic shýbnout.</span></p>
          <p class="chunk" data-nb-ref-number="45" data-nb-words="46" data-nb-chars="276"><span class="idea" data-nb-ref-number="45" id="idea45" data-nb-words="46" data-nb-chars="276">Byl všecek zoufalý a&nbsp;v&nbsp;staré jeho hlavě rostlo roztrpčení vůči svobodné mladé dceři, kterou měl doma a&nbsp;jež ho&nbsp;nechtěla zastupovat na&nbsp;trzích a&nbsp;poutích. Nejdřív jí&nbsp;jen naznačoval svoje přání, později jí&nbsp;však dělal kruté předhůzky. Ve&nbsp;své bezradnosti obrátilo se&nbsp;děvče na&nbsp;bratra.</span></p>
          <p class="chunk" data-nb-ref-number="46" data-nb-words="75" data-nb-chars="431"><span class="idea" data-nb-ref-number="46" id="idea46" data-nb-words="75" data-nb-chars="431">Bratr hned neodpověděl, a&nbsp;již se&nbsp;zdálo, že&nbsp;děvče povolí a&nbsp;bude jezdit za&nbsp;starým Zélikem Pinkusem, aby sok otcův na&nbsp;sebe nestrhl veškerý obchod. Ale v&nbsp;poslední chvíli, když již koně byli zapřažení, bratr přijel. Bedny musily zase z&nbsp;vozu, a&nbsp;mladý začal dělat v&nbsp;domě pořádek. Nastal konec cestování. Taky Zélik Pinkus přestal jezdit a&nbsp;brzy nato vzdal se&nbsp;obchodu. Oslepl docela a&nbsp;nemohl nikam ani na&nbsp;krok bez průvodu staré své Kačenky.</span></p>
          <p class="chunk" data-nb-ref-number="47" data-nb-words="48" data-nb-chars="277"><span class="idea" data-nb-ref-number="47" id="idea47" data-nb-words="48" data-nb-chars="277">Mladý Pinkus shledal, že&nbsp;jeho otec je&nbsp;vlastně bohatší než se&nbsp;myslilo. Dluhů neměl mnoho a&nbsp;sklad značný. I&nbsp;nepůsobilo to&nbsp;mnoho obtíží sehnat starší sestře ženicha, který měl taky trochu peněz a&nbsp;mohl jimi trhovcův obchod přivést k&nbsp;bývalému významu bez jezdění na&nbsp;trhy a&nbsp;na poutě.</span></p>
          <p class="chunk" data-nb-ref-number="48" data-nb-words="89" data-nb-chars="486"><span class="idea" data-nb-ref-number="48" id="idea48" data-nb-words="89" data-nb-chars="486">Sami zůstal u&nbsp;zetě a&nbsp;jeho mladé choti. Dali mu&nbsp;malou světničku a&nbsp;tam seděl, neboť na&nbsp;chůzi byl čím dále tím chybnější, stěží se&nbsp;dobelhal na&nbsp;lavičku v&nbsp;městských sadech. Někdy, když z&nbsp;dlouhé chvíle listoval v&nbsp;kalendáři a&nbsp;vzadu v&nbsp;záznamu četl známá mu&nbsp;jména měst a&nbsp;městysů, Michlov nebo Hostivice či&nbsp;jiné, kde právě toho dne se&nbsp;odbývaly výroční trhy, tu&nbsp;píchlo starce vždy u&nbsp;srdce při myšlénce, že&nbsp;musí sedět doma. Ale pak si&nbsp;vzpomněl, že&nbsp;Zélik Pinkus tam taky není, i&nbsp;oddechl si&nbsp;zhluboka.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_gellner_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>