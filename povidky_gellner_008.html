<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Můj společník z&nbsp;cest">
    <meta name="apple-mobile-web-app-capable" content="yes">
    <title>Můj společník z&nbsp;cest</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="František Gellner: Povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky">
    <meta property="og:title" content="Povídky">
    <meta property="og:type" content="book">
    <meta property="og:book:author" content="František Gellner">
    <meta property="twitter:title" content="František Gellner: Povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_gellner_007.html">
    <link rel="next" href="./povidky_gellner_009.html">
    <meta name="nb-order" content="4">
    <link rel="self" href="povidky_gellner_008.html">
    <meta name="nb-identifier" content="gellner-povidky-a30b8c0">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1883" data-nb-chars="11259">
    <nav role="doc-toc">
      <ul class="plain section">
        <li><a href="povidky_gellner_005.html">Cesta do hor</a></li>
        <li><a href="povidky_gellner_006.html">Sebevrah Nečásek</a></li>
        <li><a href="povidky_gellner_007.html">Otec</a></li>
        <li><a href="povidky_gellner_008.html">Můj společník z&nbsp;cest</a></li>
        <li><a href="povidky_gellner_009.html">Sport a&nbsp;zdraví</a></li>
        <li><a href="povidky_gellner_010.html">Konkurenti</a></li>
        <li><a href="povidky_gellner_011.html">Štika</a></li>
        <li><a href="povidky_gellner_012.html">Miltiades, vítěz maratonský
            Antický námět v&nbsp;moderním zpracování</a></li>
        <li><a href="povidky_gellner_013.html">Výhody nešťastné lásky</a></li>
        <li><a href="povidky_gellner_014.html">Marta</a></li>
        <li><a href="povidky_gellner_015.html">Kalokagathia</a></li>
        <li><a href="povidky_gellner_016.html">Smysl života</a></li>
        <li><a href="povidky_gellner_017.html">Pan oficiál se žení</a></li>
        <li><a href="povidky_gellner_018.html">Katonova poslední četba</a></li>
        <li><a href="povidky_gellner_019.html">Závěť strýce Jindřicha</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_gellner_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="20"><span class="idea" data-nb-ref-number="1" id="idea1" data-nb-words="4" data-nb-chars="20">Můj společník z&nbsp;cest</span></h1>
        <section>
          <p class="chunk" data-nb-ref-number="2" data-nb-words="73" data-nb-chars="456"><span class="idea" data-nb-ref-number="2" id="idea2" data-nb-words="73" data-nb-chars="456">Člověk může žít všude. Jsou sice veliká města, která poskytují svým obyvatelům mnohou zajímavou podívanou, a&nbsp;kde není nutno svůj volný čas zabíjet způsobem docela planým. Ale hlavní zdroj zábavy nosíme v&nbsp;sobě samých. Kdo z&nbsp;nás by&nbsp;nebyl zažil tento praobyčejný případ: Po&nbsp;letech řízením osudu vstoupíme na&nbsp;půdu, k&nbsp;níž se&nbsp;poutá mnoho našich krásných vzpomínek, pozorujeme, že&nbsp;z&nbsp;věci vnějších jen málo se&nbsp;změnilo, ale přece postrádáme veškerý půvab minulosti.</span></p>
          <p class="chunk" data-nb-ref-number="3" data-nb-words="66" data-nb-chars="382"><span class="idea" data-nb-ref-number="3" id="idea3" data-nb-words="66" data-nb-chars="382">Jak čas utíká! Stěží mohu uvěřit, že&nbsp;je&nbsp;tomu více než deset let, když mne náhoda zavála do&nbsp;malého jihočeského městečka. Ve&nbsp;srovnání s&nbsp;ním by&nbsp;bylo Brno velkoměsto. Nebylo tam nic, pranic. – Malé, pokroucené náměstí, trochu hospod, jedna kavárna. Ale měl jsem tehdy ještě veškerou zvědavost svého mládí a&nbsp;nemohu říci, že&nbsp;bych se&nbsp;byl příliš nudil. Kdo ví, snad se&nbsp;již dobře nepamatuji.</span></p>
          <p class="chunk" data-nb-ref-number="4" data-nb-words="82" data-nb-chars="490"><span class="idea" data-nb-ref-number="4" id="idea4" data-nb-words="82" data-nb-chars="490">Někdy přijela kočující divadelní společnost, jindy se&nbsp;pořádala slavnost toho či&nbsp;onoho druhu, v&nbsp;kterési hospodě scházeli se&nbsp;ostří hoši a&nbsp;zpívali až&nbsp;do&nbsp;bílého rána. A&nbsp;jak tu&nbsp;bylo léto, vyšel jsem si, kdykoli jsem mohl, do&nbsp;okolí, jež mělo svou tichou krásu, svá jezírka a&nbsp;své vysoké topoly na&nbsp;břehu. Toulal jsem se&nbsp;někdy celé dny, jedl jsem po&nbsp;chudých vesnicích jakkoli a&nbsp;cokoli, talíř polévky, bramborový knedlík nebo uzenku, která v&nbsp;zapadlé krčmě dlouho hleděla vstříc svému nejistému osudu.</span></p>
          <p class="chunk" data-nb-ref-number="5" data-nb-words="60" data-nb-chars="340"><span class="idea" data-nb-ref-number="5" id="idea5" data-nb-words="60" data-nb-chars="340">O&nbsp;maloměstskou společnost jsem se&nbsp;mnoho nestaral. Večer jsem se&nbsp;procházel kolem rybníka s&nbsp;domkářovou dcerou. Měla jako uhel černé vlasy, bílou pleť a&nbsp;malé chmýří na&nbsp;horním rtu. Hleděla na&nbsp;mne s&nbsp;patrnou nedůvěrou. Brzy jsem jí&nbsp;přál dobré noci a&nbsp;šel jsem do&nbsp;hostince, kdež jsem si&nbsp;třeba sám sedl a&nbsp;bubnoval si&nbsp;na&nbsp;stolovou desku nějaký pochod.</span></p>
          <p class="chunk" data-nb-ref-number="6" data-nb-words="29" data-nb-chars="179"><span class="idea" data-nb-ref-number="6" id="idea6" data-nb-words="29" data-nb-chars="179">Tak mě&nbsp;kterési noci překvapil Rudolf Kobza. Vešel hřmotně, třískl dveřmi, pověsil klobouk a&nbsp;svrchník na&nbsp;hřebík a&nbsp;s&nbsp;otázkou: „Dovolíte?“ na&nbsp;niž nečekal odpovědi, ke&nbsp;mně si&nbsp;přisedl.</span></p>
          <p class="chunk" data-nb-ref-number="7" data-nb-words="106" data-nb-chars="683"><span class="idea" data-nb-ref-number="7" id="idea7" data-nb-words="106" data-nb-chars="683">Znal jsem ho&nbsp;od&nbsp;vidění, jak to&nbsp;již v&nbsp;úzkém našem prostředí ani jinak nešlo. Zevnějškem svým byl Kobza vysoce zajímavý. Mnoho mu&nbsp;nescházelo do&nbsp;dvou metrů a&nbsp;kolem těla měl aspoň taky tolik. Očka tohoto třiadvacetiletého obra sotva prokukovala tukem naduřelých tváří. Byl synem bohatého podnikatele a&nbsp;nedělal celkem nic. Propadl v&nbsp;různých třídách různých ústavů vzdělávacích i&nbsp;odborných a&nbsp;neměl ani jednoročního práva, ale jeho tělnatost byla mu&nbsp;jistou zárukou, že&nbsp;mu&nbsp;nijak nehrozí nebezpečí vojančiny. Pověst měl v&nbsp;městečku prašpatnou, působil výtržnosti, slynul svou neomaleností a&nbsp;při tom byl zbabělec, který často dostal již v&nbsp;hospodě od&nbsp;svých rozjařených společníků bití a&nbsp;vyhazov.</span></p>
          <p class="chunk" data-nb-ref-number="8" data-nb-words="58" data-nb-chars="340"><span class="idea" data-nb-ref-number="8" id="idea8" data-nb-words="58" data-nb-chars="340">Pochybuji, že&nbsp;bych dnes, takto o&nbsp;někom důkladně jsa zpraven, si&nbsp;nerozmyslil pustiti se&nbsp;s&nbsp;ním do&nbsp;hovoru. Ale tehdy, nebál jsem se&nbsp;nijak nepříjemností, plynoucích ze&nbsp;styku s&nbsp;tak pochybnou osob­ností, a&nbsp;měl jsem radost z&nbsp;každé zkušenosti, ať&nbsp;byla dobrá či&nbsp;špatná. Zůstal jsem tedy sedět a&nbsp;spřátelil jsem se&nbsp;jakž takž se&nbsp;svým novým společníkem.</span></p>
          <p class="chunk" data-nb-ref-number="9" data-nb-words="46" data-nb-chars="300"><span class="idea" data-nb-ref-number="9" id="idea9" data-nb-words="46" data-nb-chars="300">Přicházel mě&nbsp;navštěvovat. Choval se&nbsp;zcela skromně. Měl jakés takés znalosti krásného písemnictví a&nbsp;složil také nějaké verše, které mi&nbsp;přednesl. Byla to&nbsp;slazená voda, ale poskytovalo mně to&nbsp;docela pěkné vyražení, když jsem se&nbsp;zahleděl na&nbsp;tento pytel sádla a&nbsp;neřestí, zachvívající se&nbsp;citovým vzrušením.</span></p>
          <p class="chunk" data-nb-ref-number="10" data-nb-words="62" data-nb-chars="391"><span class="idea" data-nb-ref-number="10" id="idea10" data-nb-words="62" data-nb-chars="391">Svěřil mi, že&nbsp;dívka jím opěvovaná je&nbsp;Žofinka, dcera jeho bytné. Vídával jsem někdy tuto slečnu na&nbsp;ulici. Měla tmavé vlasy a&nbsp;bleděmodré oči, které hleděly ustrašeně do&nbsp;světa. Oblečena bývala lecjak&nbsp;– za&nbsp;málo peněz málo muziky. Její matka byla vdova po&nbsp;soukromém podúředníku. Rudolf Kobza byl hlavním pramenem jejich výživy. Kromě něho zůstával u&nbsp;Žofinčiny matky ještě hladový městský písařík.</span></p>
          <p class="chunk" data-nb-ref-number="11" data-nb-words="91" data-nb-chars="556"><span class="idea" data-nb-ref-number="11" id="idea11" data-nb-words="91" data-nb-chars="556">Kobza se&nbsp;nikdy na&nbsp;ulici s&nbsp;Žofinkou neobjevil a&nbsp;pochybuji, že&nbsp;jeho zamilovanost kromě oněch několika veršů a&nbsp;řádného placení z&nbsp;pokoje ještě nějakým jiným způsobem se&nbsp;projevovala. Nevadilo mu&nbsp;to&nbsp;dokonce, aby nenavazoval všelijakých jiných styků méně lyrických, a&nbsp;tím větší pohoršení působících. Tak si&nbsp;kdysi našel dobrodružnou cestující dámu&nbsp;– v&nbsp;sezóně zpívala ve&nbsp;zpěvní síni v&nbsp;Praze&nbsp;– a&nbsp;uspořádal k&nbsp;její poctě pitku. Platil víno a&nbsp;sám pil nemírně, že&nbsp;o&nbsp;půlnoci neviděl vlastní ruku před očima a&nbsp;jeho dámě byl nucen nabídnouti doprovod jiný člen společnosti.</span></p>
          <p class="chunk" data-nb-ref-number="12" data-nb-words="36" data-nb-chars="218"><span class="idea" data-nb-ref-number="12" id="idea12" data-nb-words="36" data-nb-chars="218">Cestování bylo tehdy mou náruživostí. Přišlo léto a&nbsp;rozhodl jsem se&nbsp;podívat se&nbsp;do&nbsp;Bavor a&nbsp;do Solnohradska. Kobza, který pozoroval mé&nbsp;přípravy, nabídl se&nbsp;mi&nbsp;jako společník. Po&nbsp;krátké úvaze jsem na&nbsp;jeho návrh přistoupil.</span></p>
          <p class="chunk" data-nb-ref-number="13" data-nb-words="93" data-nb-chars="606"><span class="idea" data-nb-ref-number="13" id="idea13" data-nb-words="93" data-nb-chars="606">Kdybych byl jel sám, byl bych snad lépe si&nbsp;prohlédl umělecké sbírky v&nbsp;Mnichově, ale jistě bych nebyl tak důkladně poznal všecky druhy tamějšího piva. Můj společník svědomitě mě&nbsp;provedl po&nbsp;všech pivovarech. Ochutnali jsme spolu Hofbräu, Pschorrbräu, Märzen­bräu, Löwenbräu, Thomasbräu, sedali jsme na&nbsp;sudech, chodili jsme si&nbsp;s&nbsp;litrovými mázy do&nbsp;výčepů pro nové osvěžení, jedli jsme ředkve a&nbsp;telecí nohy, poslouchali jsme rozjařené řeči otylých měšťanů, královských gardistů a&nbsp;buršáků s&nbsp;rozbitými obličeji a&nbsp;dívali se&nbsp;na&nbsp;všechnu tu&nbsp;hlučící společnost, která v&nbsp;pestré směsici seděla kolem nás u&nbsp;božího doušku.</span></p>
          <p class="chunk" data-nb-ref-number="14" data-nb-words="136" data-nb-chars="831"><span class="idea" data-nb-ref-number="14" id="idea14" data-nb-words="136" data-nb-chars="831">Byla tehdy právě doba rozkvětu uměleckých kabaretů, ale marně jsme ve&nbsp;svém zájmu pro umění se&nbsp;po&nbsp;něčem takovém v&nbsp;Mnichově sháněli. Našli jsme jediný kabaret, a&nbsp;ten byl docela nemoderní. Jediná ženská bytost v&nbsp;něm vystupovala. Byla to&nbsp;vysoká dívka plných a&nbsp;vábných tvarů a&nbsp;zpívala kuplety. Rudolf Kobza poslouchal, tu&nbsp;a&nbsp;tam učinil nějakou poznámku, a&nbsp;když pozoroval, že&nbsp;se&nbsp;obecenstvo dívá spíše na&nbsp;něho než na&nbsp;jeviště, spustil podivný smích, který se&nbsp;podobal chrochtání nosorožce. Potom zazvonil si&nbsp;nožem na&nbsp;sklepníka, ukázal prstem na&nbsp;jeviště a&nbsp;pravil: „Řekněte té&nbsp;dámě, aby po&nbsp;představení přišla s&nbsp;námi povečeřet!“ Bohužel při příštím čísle milá dívka sňala z&nbsp;hlavy paruku a&nbsp;počala mluvit hlubokým hlasem; k&nbsp;svému zděšení jsme seznali, že&nbsp;je&nbsp;to&nbsp;muž. Museli jsme rychle zaplatit a&nbsp;vzdálili jsme se&nbsp;za&nbsp;posměchu veškerého obecenstva.</span></p>
          <p class="chunk" data-nb-ref-number="15" data-nb-words="83" data-nb-chars="495"><span class="idea" data-nb-ref-number="15" id="idea15" data-nb-words="83" data-nb-chars="495">To&nbsp;byla první nepříjemnost, kterou mi&nbsp;můj společník způsobil, ale bohužel, ne&nbsp;poslední. Slabou pouze náhradou za&nbsp;to&nbsp;bylo, že&nbsp;jsem jeho přičiněním seznal v&nbsp;Bavorsku ještě jiné druhy piv, světlé kvasnicové, v&nbsp;němž plave řez citrónu jako v&nbsp;čaji, sladké domácí, které se&nbsp;přislazuje kostkami cukru, jež k&nbsp;tomu účelu leží na&nbsp;stole spolu s&nbsp;dřevěnou lžící na&nbsp;míchání, a&nbsp;i světlé berlínské, které vypadá jako mladé víno a&nbsp;přináší se&nbsp;na&nbsp;stůl ve&nbsp;velikých pohárech majících vzhled obrácených poklopů na&nbsp;sýr.</span></p>
          <p class="chunk" data-nb-ref-number="16" data-nb-words="150" data-nb-chars="914"><span class="idea" data-nb-ref-number="16" id="idea16" data-nb-words="150" data-nb-chars="914">Rudolf Kobza miloval veselé večerní zábavy, a&nbsp;na ty&nbsp;jsme na&nbsp;svých cestách vůbec neměli štěstí. Proto mi&nbsp;pravil, když jsme přijeli do&nbsp;Řezna: „Musím se&nbsp;zavčas postarat o&nbsp;to, abychom nebyli nuceni zase v&nbsp;devět hodin jít na&nbsp;kutě.“ „Dobře,“ odpověděl jsem na&nbsp;to, „nejlépe bude, zeptám-li se&nbsp;strážníka.“ „Nech jen, já&nbsp;si&nbsp;to&nbsp;vyřídím!“ prohlásil můj druh, „znám lépe německy než ty.“ Za&nbsp;chvíli jsme potkali dívčí pensionát pod vedením tlusté matróny. Kobza přistoupil k&nbsp;této dámě a&nbsp;pravil příjemným hlasem: „Odpusťte, milostivá, neračte vědět, kde tu&nbsp;bývá nějaké vyražení, víte, dobré vínečko a&nbsp;děvčata…“ Dáma zaječela a&nbsp;byla blízka mdloby, a&nbsp;její dívenky rozprchly se&nbsp;kvikajíce na&nbsp;všechny strany jako hejno vrabců. Kobza se&nbsp;zuřivě smál, pak se&nbsp;zastavil uprostřed náměstí a&nbsp;počal kýchat. Nikdo nemá představy, jak uměl kýchat! To&nbsp;bylo jako rány z&nbsp;hmoždíře. Lidé vystrkovali hlavy z&nbsp;oken a&nbsp;Kobza se&nbsp;chechtal ještě zuřivěji.</span></p>
          <p class="chunk" data-nb-ref-number="17" data-nb-words="57" data-nb-chars="338"><span class="idea" data-nb-ref-number="17" id="idea17" data-nb-words="57" data-nb-chars="338">V&nbsp;Pasově strávili jsme večer v&nbsp;malé hospůdce, kde cestovali nerušeně švábi od&nbsp;kamen ke&nbsp;dveřím. Hostinská, starší žena, hrála s&nbsp;nějakým sousedem karty. Mimo to&nbsp;seděli v&nbsp;místnosti ještě dva lidé, milenci. Kobza mluvil mnoho nepatřičných věcí v&nbsp;naší mateřštině. K&nbsp;našemu úžasu se&nbsp;dívka k&nbsp;nám obrátila a&nbsp;řekla nám pěkně po&nbsp;česku svoje mínění.</span></p>
          <p class="chunk" data-nb-ref-number="18" data-nb-words="155" data-nb-chars="928"><span class="idea" data-nb-ref-number="18" id="idea18" data-nb-words="155" data-nb-chars="928">Ze&nbsp;Solnohradu odejel Kobza sám do&nbsp;Reichenhallu navštívit své příbuzné, kteří tam dleli na&nbsp;letním bytě. Vrátil se&nbsp;v&nbsp;noci a&nbsp;to tak zmožený požitkem alkoholu, že&nbsp;nebyl ani s&nbsp;to, aby se&nbsp;svlékl. Zlobil jsem se, že&nbsp;mne vzbudil, ale již jsem zase pomalu usínal, když mě&nbsp;vyrušil ze&nbsp;spaní hrozný jeho chrapot. „Kobzo, mlč!“ Kobza nic. Probudím ho. Zabručí cosi a&nbsp;chrápe ještě strašlivěji. Byl jsem hrozně unaven, ale na&nbsp;spánek nebylo za&nbsp;těchto okolností ani pomyšlení. Hledal jsem kousek bavlny do&nbsp;uší&nbsp;– marně. Sežmolil jsem tedy kus novin a&nbsp;zacpal jsem si&nbsp;tím jakž takž svoje sluchové ústrojí. Nic to&nbsp;nepomáhalo. Chrápání mého společníka doléhalo stále k&nbsp;mému sluchu hlomozem obecního vozu, jedoucího po&nbsp;brněnské dlažbě. Byla horká noc. Ve&nbsp;svém zoufalství naházel jsem všechny peřiny Kobzovi na&nbsp;hlavu, nejprve z&nbsp;jeho postele, pak také z&nbsp;mé. Tím konečně jsem se&nbsp;dopracoval jakéhosi příznivého výsledku. Chrapot zněl ztlumeně, a&nbsp;já usnul.</span></p>
          <p class="chunk" data-nb-ref-number="19" data-nb-words="66" data-nb-chars="376"><span class="idea" data-nb-ref-number="19" id="idea19" data-nb-words="66" data-nb-chars="376">Ráno jsem se&nbsp;vzbudil. V&nbsp;pokoji bylo docela ticho. Seskočil jsem rychle z&nbsp;lože a&nbsp;sházel jsem všechny peřiny na&nbsp;Kobzově hlavě nahromaděné na&nbsp;zemi. Barva obličeje mého nešťastného druha byla fialové modrá. U&nbsp;úst měl pěnu. Ihned jsem se&nbsp;snažil přivésti ho&nbsp;opět k&nbsp;životu. Kroutil jsem mu&nbsp;rukama jako klikou u&nbsp;flašinetu a&nbsp;po půlhodinovém úsilí otevřel Rudolf Kobza oči&nbsp;– k&nbsp;mé škodě.</span></p>
          <p class="chunk" data-nb-ref-number="20" data-nb-words="43" data-nb-chars="252"><span class="idea" data-nb-ref-number="20" id="idea20" data-nb-words="43" data-nb-chars="252">V&nbsp;Solnohradě ocitnul se&nbsp;ještě jednou v&nbsp;nebezpečí života. Vylezl při koupání na&nbsp;trámové ohrazení plovárny, které se&nbsp;pod jeho tíží zřítilo i&nbsp;s&nbsp;ním do&nbsp;řeky. Plavčík, který ovšem neznal, o&nbsp;koho jde, vytáhl jej s&nbsp;nasazením vlastního života z&nbsp;dravého proudu.</span></p>
          <p class="chunk" data-nb-ref-number="21" data-nb-words="135" data-nb-chars="775"><span class="idea" data-nb-ref-number="21" id="idea21" data-nb-words="135" data-nb-chars="775">Do&nbsp;Lince jsme jeli po&nbsp;parníčku. Seděl jsem na&nbsp;palubě a&nbsp;obdivoval jsem krásu krajiny, když tu&nbsp;vstoupil&nbsp;– nevím již, na&nbsp;které stanici&nbsp;– na&nbsp;loď mnich v&nbsp;hnědé kutně, opásané tlustým provazem, jehož konce visely téměř až&nbsp;k&nbsp;zemi. Na&nbsp;druhé straně paluby procházel se&nbsp;Rudolf Kobza a&nbsp;pojídal obloženou housku. Najednou na&nbsp;mne zavolal plnými ústy&nbsp;– už&nbsp;asi zapomněl na&nbsp;naučení, které jsme dostali v&nbsp;Pasové, jakož i&nbsp;na to, že&nbsp;Slovan všude bratry má: „Frantóóó! Slyšíš? Víš, jaký je&nbsp;rozdíl mezi kapucínem a&nbsp;jitrnicí?“ Zděšen pohlédl jsem na&nbsp;mnicha. Jeho růžový nos jaksi se&nbsp;prodlužoval. Ale Kobza křičel dále: „Cóó? Nevíš? Jitrnice je&nbsp;svázaná na&nbsp;obou koncích a&nbsp;kapucín uprostřed!“ Mnich zakýval hlavou a&nbsp;řekl: „Máte to&nbsp;pěkné způsoby!“ Šel jsem se&nbsp;mu&nbsp;omluvit. Byl to&nbsp;český kazatel z&nbsp;Lince.</span></p>
          <p class="chunk" data-nb-ref-number="22" data-nb-words="97" data-nb-chars="553"><span class="idea" data-nb-ref-number="22" id="idea22" data-nb-words="97" data-nb-chars="553">Kobza si&nbsp;umínil, že&nbsp;si&nbsp;prohlédne Linec důkladně. Trvalo nám to&nbsp;až&nbsp;do&nbsp;bílého rána. Pak jsme šli do&nbsp;kavárny, kdež můj společník ihned tvrdě usnul. Byl jsem také znaven a&nbsp;teprve za&nbsp;hodnou chvíli jsem zpozoroval, že&nbsp;můj druh ponořil svůj palec do&nbsp;horké čokolády, kterou si&nbsp;poručil. Vytáhl jsem mu&nbsp;jej opatrně z&nbsp;této vřící lázně. Maso se&nbsp;mu&nbsp;již loupalo od&nbsp;kosti. Zavázal jsem mu&nbsp;zraněnou končetinu svým kapesníkem a&nbsp;zavedl jej na&nbsp;ochrannou stanici. Udělali mu&nbsp;obvaz, ale pořádně vzkřísit ho&nbsp;nemohli. Děkoval jsem bohu, že&nbsp;naše cesta spěje již ke&nbsp;svému konci.</span></p>
          <p class="chunk" data-nb-ref-number="23" data-nb-words="67" data-nb-chars="349"><span class="idea" data-nb-ref-number="23" id="idea23" data-nb-words="67" data-nb-chars="349">Když jsme se&nbsp;zase vrátili do&nbsp;svých stálých sídel, změnilo se&nbsp;jaksi chování Kobzovo vůči mé&nbsp;osobě. Jeho skromnost byla ta&nbsp;tam. Když přišel na&nbsp;návštěvu, lehl si&nbsp;i&nbsp;s&nbsp;botami na&nbsp;mou postel a&nbsp;plil na&nbsp;záclony, tak že&nbsp;jsem byl nucen jej vykázat ze&nbsp;svého bytu. Nešlo to&nbsp;tak lehce, rozbil jsem při tom lampu a&nbsp;zrcadlo a&nbsp;zpřerážel několik noh od&nbsp;stolu a&nbsp;židli.</span></p>
          <p class="chunk" data-nb-ref-number="24" data-nb-words="88" data-nb-chars="487"><span class="idea" data-nb-ref-number="24" id="idea24" data-nb-words="88" data-nb-chars="487">Přerušil jsem s&nbsp;Kobzou všechny styky, a&nbsp;tak jsem ho&nbsp;ztratil z&nbsp;očí. Život mne zavedl v&nbsp;jiné kraje a&nbsp;mezi jiné lidi, a&nbsp;teprve před rokem v&nbsp;Praze dověděl jsem se&nbsp;něco o&nbsp;svém bývalém společníku z&nbsp;cesty po&nbsp;Bavorsku a&nbsp;alpských zemích. Dle těchto zpráv je&nbsp;dnes Rudolf Kobza velkým pánem, otec z&nbsp;něho udělal ředitele továrny, a&nbsp;jezdí ve&nbsp;vlastním automobilu. Žofinka se&nbsp;vdala, ale ne&nbsp;za&nbsp;něho, nýbrž za&nbsp;nějakého městského úředníka. Myslím, že&nbsp;to&nbsp;jest onen hladový písař, který u&nbsp;nich tehdy bydlel.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_gellner_009.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>