<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Marta">
    <meta name="apple-mobile-web-app-capable" content="yes">
    <title>Marta</title>
    <link rel="stylesheet" href="./style/style.min.css" media="screen" integrity="sha256-suCzP2DeAjpjfeO4Ne4lRICbrGRKid9aAmWDin20Cww=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="František Gellner: Povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky">
    <meta property="og:title" content="Povídky">
    <meta property="og:type" content="book">
    <meta property="og:book:author" content="František Gellner">
    <meta property="twitter:title" content="František Gellner: Povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./povidky_gellner_013.html">
    <link rel="next" href="./povidky_gellner_015.html">
    <meta name="nb-order" content="10">
    <link rel="self" href="povidky_gellner_014.html">
    <meta name="nb-identifier" content="gellner-povidky-a30b8c0">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1799" data-nb-chars="11009">
    <nav role="doc-toc">
      <ul class="plain section">
        <li><a href="povidky_gellner_005.html">Cesta do hor</a></li>
        <li><a href="povidky_gellner_006.html">Sebevrah Nečásek</a></li>
        <li><a href="povidky_gellner_007.html">Otec</a></li>
        <li><a href="povidky_gellner_008.html">Můj společník z&nbsp;cest</a></li>
        <li><a href="povidky_gellner_009.html">Sport a&nbsp;zdraví</a></li>
        <li><a href="povidky_gellner_010.html">Konkurenti</a></li>
        <li><a href="povidky_gellner_011.html">Štika</a></li>
        <li><a href="povidky_gellner_012.html">Miltiades, vítěz maratonský
            Antický námět v&nbsp;moderním zpracování</a></li>
        <li><a href="povidky_gellner_013.html">Výhody nešťastné lásky</a></li>
        <li><a href="povidky_gellner_014.html">Marta</a></li>
        <li><a href="povidky_gellner_015.html">Kalokagathia</a></li>
        <li><a href="povidky_gellner_016.html">Smysl života</a></li>
        <li><a href="povidky_gellner_017.html">Pan oficiál se žení</a></li>
        <li><a href="povidky_gellner_018.html">Katonova poslední četba</a></li>
        <li><a href="povidky_gellner_019.html">Závěť strýce Jindřicha</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_gellner_013.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="5"><span class="idea" data-nb-ref-number="1" id="idea1" data-nb-words="1" data-nb-chars="5">Marta</span></h1>
        <section>
          <p class="chunk" data-nb-ref-number="2" data-nb-words="73" data-nb-chars="394"><span class="idea" data-nb-ref-number="2" id="idea2" data-nb-words="73" data-nb-chars="394">Znal jsem Martu jen od&nbsp;vidění&nbsp;– pochybuji, že&nbsp;jsem s&nbsp;ní kdy promluvil dvacet slov. A&nbsp;vlastně jsem ji&nbsp;ani více než pětkrát nezahlédl, snad ani ne&nbsp;tolikrát. Taky když si&nbsp;na&nbsp;ni&nbsp;vzpomenu, splývají mi&nbsp;jaksi tahy její tváře; však jsou tomu již léta! A&nbsp;přece myslím, že&nbsp;by&nbsp;neušla mé&nbsp;pozornosti, kdybych ji&nbsp;dnes potkal. Její postava nebyla jako kde­které ženy, a&nbsp;její oči&nbsp;– pamatuji si&nbsp;vůbec dobře oči.</span></p>
          <p class="chunk" data-nb-ref-number="3" data-nb-words="53" data-nb-chars="340"><span class="idea" data-nb-ref-number="3" id="idea3" data-nb-words="53" data-nb-chars="340">Oči mohou z&nbsp;nevzhledného nebo i&nbsp;nehezkého obličeje udělati krásný, a&nbsp;naopak. Každý z&nbsp;vás jistě si&nbsp;povšimnul oněch bledých duhovek, které se&nbsp;zdají přecházeti neohraničeny v&nbsp;matné bělmo. Úzkost se&nbsp;nás zmocňuje při jejich pohledu. Vyvolávají v&nbsp;nás myšlenky na&nbsp;strašlivé a&nbsp;ponižující chvíle, které jsme zažili, nebo jejichž příchodu se&nbsp;obáváme.</span></p>
          <p class="chunk" data-nb-ref-number="4" data-nb-words="53" data-nb-chars="348"><span class="idea" data-nb-ref-number="4" id="idea4" data-nb-words="53" data-nb-chars="348">Jsou oči, které se&nbsp;setkávají s&nbsp;vašimi za&nbsp;okolností ne&nbsp;právě přízni­vých, ve&nbsp;spodinách velkoměsta, na&nbsp;pokraji silnic. Na&nbsp;tváři, kterou osvětlují, zanechala minulost nesmazatelné stopy, z&nbsp;těla visí zablácené cáry. Ale nenapadne vám ani, že&nbsp;máte před sebou ztracenou bytost, ohlédnete se, ale ne&nbsp;ze&nbsp;soucitu. Takovou přesvědčivou moc mají planoucí oči.</span></p>
          <p class="chunk" data-nb-ref-number="5" data-nb-words="67" data-nb-chars="401"><span class="idea" data-nb-ref-number="5" id="idea5" data-nb-words="67" data-nb-chars="401">Jsou oči nervózního lesku, které v&nbsp;nás vzbuzují dojem ohně, jenž klidně plápolá v&nbsp;krbu. Jsou oči, které vyhlížejí ve&nbsp;dne jako vtělení života, jeho radostí i&nbsp;zármutků, a&nbsp;večer jako pohádka nebo sklenice absintu. Je&nbsp;to&nbsp;vskutku podivuhodné, že&nbsp;oči v&nbsp;duši naší vzbuzují představy tepelné stupnice. Aby mi&nbsp;nebylo špatně rozuměno, podotýkám, že&nbsp;věc ta&nbsp;nemá nic společného s&nbsp;tím, co&nbsp;nazýváme vášní a&nbsp;chladem.</span></p>
          <p class="chunk" data-nb-ref-number="6" data-nb-words="19" data-nb-chars="124"><span class="idea" data-nb-ref-number="6" id="idea6" data-nb-words="19" data-nb-chars="124">Martiny oči svítily jako uhlíky. Byly malé, a&nbsp;duhovky vypadaly jako dvě černé energicky nahozené skvrny na&nbsp;modrém porculánu.</span></p>
          <hr>
          <p class="chunk" data-nb-ref-number="7" data-nb-words="92" data-nb-chars="544"><span class="idea" data-nb-ref-number="7" id="idea7" data-nb-words="92" data-nb-chars="544">Setkal jsem se&nbsp;s&nbsp;Martou v&nbsp;kuchyni své drážďanské bytné. Šel jsem si&nbsp;snad pro sklenici vody. Marta seděla na&nbsp;nízké stoličce, a&nbsp;hoření část její vzrostlé postavy byla vzpřímena&nbsp;– skoro vojensky. Její tělo bylo mohutné, vlas černý a&nbsp;bez lesku, a&nbsp;její chrup vypadal také jako porculán postříkaný černými a&nbsp;zlatými skvrnami. Hlas její zněl poněkud chraptivě, ale nebylo mu&nbsp;to&nbsp;na&nbsp;újmu, nýbrž dostávalo se&nbsp;mu&nbsp;tím jakéhosi teplého nádechu. Neodpověděla téměř na&nbsp;moje zdvořilosti, jen se&nbsp;tiše a&nbsp;krátce smála. A&nbsp;její černé podivné oči bloudily po&nbsp;stropě.</span></p>
          <p class="chunk" data-nb-ref-number="8" data-nb-words="62" data-nb-chars="393"><span class="idea" data-nb-ref-number="8" id="idea8" data-nb-words="62" data-nb-chars="393">Jak jsem pravil, nevím, zdali jsem ji&nbsp;pětkrát zahlédl, ačkoli jsme bydleli u&nbsp;téže bytné. Od&nbsp;bytné jsem se&nbsp;také všecko dověděl, co&nbsp;dnes chci vypravovat. Marta byla sklepnicí. Naše bytná bývala také sklepnicí, ale byla již stará, vlastně předčasně zestárlá. Živila se&nbsp;pronajímáním pokojů a&nbsp;měla u&nbsp;sebe svého nemanželského chlapce, na&nbsp;kterého platil jeho otec, továrník odněkud ze&nbsp;severních Čech.</span></p>
          <hr>
          <p class="chunk" data-nb-ref-number="9" data-nb-words="26" data-nb-chars="160"><span class="idea" data-nb-ref-number="9" id="idea9" data-nb-words="26" data-nb-chars="160">Kteréhosi rána probudil se&nbsp;poručík Elshausen ve&nbsp;velice dobré náladě. Strojil se&nbsp;pomalu a&nbsp;u&nbsp;stolu zatím stála Marta, sklepnice od&nbsp;Zlatého jelena, a&nbsp;vařila kakao.</span></p>
          <p class="chunk" data-nb-ref-number="10" data-nb-words="70" data-nb-chars="415"><span class="idea" data-nb-ref-number="10" id="idea10" data-nb-words="70" data-nb-chars="415">Snídali spolu, a&nbsp;poručík se&nbsp;cítil ve&nbsp;svém pokoji jaksi doma. Byl to&nbsp;blažený pocit, před tím nikdy v&nbsp;takové určitosti nepoznaný. Els­hausen vypravoval různé malichernosti ze&nbsp;svého života. Marta tu&nbsp;a&nbsp;tam prohodila slovo, ale většinou se&nbsp;jen smála krátkým a&nbsp;tichým smíchem. Po&nbsp;snídani si&nbsp;nasadila na&nbsp;hlavu klobouk a&nbsp;chtěla odejít.&nbsp;– „Počkej, jdu již taky!“ řekl poručík. Ani nevěděl, jak mu&nbsp;tato slova vyplynula z&nbsp;úst.</span></p>
          <p class="chunk" data-nb-ref-number="11" data-nb-words="43" data-nb-chars="265"><span class="idea" data-nb-ref-number="11" id="idea11" data-nb-words="43" data-nb-chars="265">Sedli na&nbsp;elektriku a&nbsp;jeli. Poručík měl tichou nezkalenou radost z&nbsp;Martiny přítomnosti. Nebylo nutné se&nbsp;stydět za&nbsp;Martu. Ovšem nebylo by&nbsp;bývalo přece jen příjemno potkat někoho známého. Nehlásit se&nbsp;k&nbsp;Martě bylo nemožno a&nbsp;představit ji&nbsp;bylo spojeno rovněž s&nbsp;obtížemi.</span></p>
          <p class="chunk" data-nb-ref-number="12" data-nb-words="54" data-nb-chars="320"><span class="idea" data-nb-ref-number="12" id="idea12" data-nb-words="54" data-nb-chars="320">Od&nbsp;elektriky doprovázel ji&nbsp;ještě několika ulicemi, až&nbsp;stanula před svým domovem. „Zde bydlím,“ pravila. „Chceš-li, můžeš mě&nbsp;někdy navštívit. Jsem na&nbsp;bytě u&nbsp;kolegyně.“ Stiskl jí&nbsp;vřele ruku a&nbsp;podržel ji&nbsp;chvíli ve&nbsp;své. Při tom díval se&nbsp;Martě do&nbsp;očí svým poněkud dětským pohledem. Zasmála se&nbsp;tiše a&nbsp;potom zmizela v&nbsp;průjezdu.</span></p>
          <p class="chunk" data-nb-ref-number="13" data-nb-words="50" data-nb-chars="280"><span class="idea" data-nb-ref-number="13" id="idea13" data-nb-words="50" data-nb-chars="280">Elshausen vsedl znovu do&nbsp;elektriky a&nbsp;jel do&nbsp;služby. Nudil se&nbsp;trochu v&nbsp;kasárnách, nudil se&nbsp;na&nbsp;cvičišti, ale bylo mu&nbsp;při tom přece veselo. Odbyl nedbale své povinnosti a&nbsp;pak bloudil ulicemi. Díval se&nbsp;často na&nbsp;své kapesní hodinky a&nbsp;velmi časně se&nbsp;odebral ke&nbsp;Zlatému jelenu na&nbsp;večeři.</span></p>
          <p class="chunk" data-nb-ref-number="14" data-nb-words="105" data-nb-chars="671"><span class="idea" data-nb-ref-number="14" id="idea14" data-nb-words="105" data-nb-chars="671">Zlatý jelen byl hostinec po&nbsp;způsobu našich velikých pražských pivovarů: veliký sál, mnoho stolů, obecenstvo všeho druhu, živnostníci s&nbsp;rodinami a&nbsp;přátelé dobrého doušku. Ačkoli poručík Els­hausen po&nbsp;své službě se&nbsp;přestrojil do&nbsp;občanských šatů, bylo mu&nbsp;přece trochu nevolno. Marta s&nbsp;ním promluvila dvě, tři slova a&nbsp;odběhla. Elshausen povečeřel, pak prohlížel si&nbsp;ilustrované listy, přečetl číslo novin a&nbsp;rozhlížel se. Viděl, jak jiní s&nbsp;Martou vtipkují. Zmocnila se&nbsp;ho&nbsp;únava a&nbsp;zaplatil. „Už jdeš?“ ptala se&nbsp;Marta. „Prosím tě, co&nbsp;tu&nbsp;mám dělat?“ odpověděl poručík. „Člověk by&nbsp;zde zešedivěl dlouhou chvílí. Chceš-li, vrátím se&nbsp;k&nbsp;půlnoci a&nbsp;počkám na&nbsp;tě&nbsp;venku.“ Marta souhlasila.</span></p>
          <p class="chunk" data-nb-ref-number="15" data-nb-words="64" data-nb-chars="407"><span class="idea" data-nb-ref-number="15" id="idea15" data-nb-words="64" data-nb-chars="407">Elshausen šel do&nbsp;kavárny, pak do&nbsp;druhé a&nbsp;do třetí. Nikde neměl stání. Konečně přešlapoval ještě hodinu před Zlatým jelenem, než Marta vyšla. Elshausen byl roztrpčený a&nbsp;zlý. A&nbsp;s&nbsp;malými změnami po&nbsp;nějakou dobu následovaly večery tomuto podobné. K&nbsp;výčitkám poručíkovým krčila Marta pouze rameny. A&nbsp;Elshausen byl nucen uznat, že&nbsp;při svém zaměstnání nesmí jeho milá skrbliti úsměvem a&nbsp;několika lhostejnými slovy.</span></p>
          <p class="chunk" data-nb-ref-number="16" data-nb-words="55" data-nb-chars="352"><span class="idea" data-nb-ref-number="16" id="idea16" data-nb-words="55" data-nb-chars="352">Doprovázení sklepnice, pak návštěvy u&nbsp;její bytné byly čímsi, co&nbsp;mohlo důstojníku zlomit vaz. V&nbsp;Sasku jsou přísné policejní předpisy. Po&nbsp;desáté hodině večerní není nikomu dovoleno přijímati návštěvy druhého pohlaví, zodpovědná je&nbsp;za&nbsp;to&nbsp;bytná, která v&nbsp;tom případě se&nbsp;dopouští kuplířství. Kdyby ta&nbsp;věc přišla před soud&nbsp;– poručík neodvážil se&nbsp;ani domyslit.</span></p>
          <p class="chunk" data-nb-ref-number="17" data-nb-words="30" data-nb-chars="188"><span class="idea" data-nb-ref-number="17" id="idea17" data-nb-words="30" data-nb-chars="188">Elshausen měl něco svých peněz. Chodil nějaký čas zamyšlen a&nbsp;počítal. Pak navrhl Martě, aby praštila svým zaměstnáním. Nestavila se&nbsp;tomu příliš na&nbsp;odpor. Vyhledal jí&nbsp;malý byt na&nbsp;předměstí.</span></p>
          <p class="chunk" data-nb-ref-number="18" data-nb-words="57" data-nb-chars="340"><span class="idea" data-nb-ref-number="18" id="idea18" data-nb-words="57" data-nb-chars="340">Marta chodila na&nbsp;procházky do&nbsp;města, navštěvovala magacíny a&nbsp;své bývalé přítelkyně. Elshausen přicházel k&nbsp;ní na&nbsp;večeři neb i&nbsp;na svačinu. Podnikali spolu výlety podél Labe, jezdili na&nbsp;lodičkách a&nbsp;bavili se&nbsp;mnohdy jako děti. Jen někdy věšela Marta hlavu, a&nbsp;hlas její zněl poněkud nenávistně: „Co je&nbsp;to&nbsp;všecko platno, když si&nbsp;mě&nbsp;nechceš vzít!“</span></p>
          <p class="chunk" data-nb-ref-number="19" data-nb-words="36" data-nb-chars="209"><span class="idea" data-nb-ref-number="19" id="idea19" data-nb-words="36" data-nb-chars="209">Elshausen se&nbsp;rozčiloval: „Blázínku, copak jsem ti&nbsp;stokrát již nevysvětlil, že&nbsp;jako důstojník nemohu tohle udělat? Něco jiného by&nbsp;bylo, kdybych byl v&nbsp;civilu, pak bych si&nbsp;tě&nbsp;vzal, to&nbsp;víš. Měj rozum a&nbsp;netrap mě!“</span></p>
          <p class="chunk" data-nb-ref-number="20" data-nb-words="111" data-nb-chars="721"><span class="idea" data-nb-ref-number="20" id="idea20" data-nb-words="111" data-nb-chars="721">Než se&nbsp;poručík rozhodl přiměti Martu, aby se&nbsp;vzdala svého místa, dopočítal se&nbsp;na&nbsp;papíře, že&nbsp;svými prostředky vystačí na&nbsp;vydání, která mu&nbsp;nastávala. Ale v&nbsp;praxi dopadla věc poněkud jinak. Příliš se&nbsp;uskrovnit nebylo možno, a&nbsp;ani postup, jehož během doby byl účasten, nevytrhl Elshausena z&nbsp;peněžních nesnází. Dělal dluhy, vyrážel klín klínem, čím dále tím byl úvěr dražší a&nbsp;pohledávky byly umisťovány v&nbsp;rukou stále méně a&nbsp;méně příjemných. Konečně byl Elshausen dlužen i&nbsp;kantýnskému. K&nbsp;pluku přicházely marně vymáhané účty a&nbsp;stížnosti dodavatelů. Kteréhosi dne byl Elshausen povolán do&nbsp;plukovní kanceláře. Odešel odtamtud rozrušen, s&nbsp;planoucími tvářemi, a&nbsp;do kasáren se&nbsp;již nevrátil. Nazítří složil svou důstojnickou hodnost.</span></p>
          <p class="chunk" data-nb-ref-number="21" data-nb-words="54" data-nb-chars="371"><span class="idea" data-nb-ref-number="21" id="idea21" data-nb-words="54" data-nb-chars="371">Dlouho to&nbsp;trvalo, než si&nbsp;našel nějaké místo. Zatím prodala Marta svůj nábytek a&nbsp;po osmiletém přerušení nastoupila opět starou službu jako sklepnice ve&nbsp;vinárně. Vlivem některých svých známých a&nbsp;jistě i&nbsp;proto, že&nbsp;byl kdysi důstojníkem, jemuž konec konců nebylo lze nic nečestného vytknouti, obdržel Elshausen od&nbsp;konzervativní strany tajemnictví zemského politického spolku.</span></p>
          <p class="chunk" data-nb-ref-number="22" data-nb-words="103" data-nb-chars="627"><span class="idea" data-nb-ref-number="22" id="idea22" data-nb-words="103" data-nb-chars="627">Plat nebyl veliký, a&nbsp;dluhy tížily Elshausena stále. Byl několikráte nucen svá běžná vydání platit z&nbsp;peněz strany, které procházely jeho rukou. Dosah tohoto činu byl mu&nbsp;docela zřejmým, od&nbsp;nešťastného svého odchodu z&nbsp;vojny nebyl již tak lehkomyslným jako dříve. Ale neviděl jiného východiska. A&nbsp;posléze doufal pouze v&nbsp;jedno, že&nbsp;se&nbsp;ožení a&nbsp;zaplatí všecko z&nbsp;ženina věna. Dívku již vyhlédnutou měl. Byla to&nbsp;dcera z&nbsp;úřednické rodiny, ne&nbsp;nejmladší a&nbsp;ne příliš krásná. Rodiče její proti sňatku nic nenamítali. O&nbsp;jeho poměru s&nbsp;Martou věděli, také budoucí nevěstě bylo vše známo. Proto byl nucen Els­hausen své bývalé milence se&nbsp;vyhýbat.</span></p>
          <p class="chunk" data-nb-ref-number="23" data-nb-words="64" data-nb-chars="406"><span class="idea" data-nb-ref-number="23" id="idea23" data-nb-words="64" data-nb-chars="406">Nelze tvrdit, že&nbsp;neměl již Martu rád. Ale tíha života otupila značně jeho city. Ponížení, které zažil při opuštění svého pluku, nedostatek a&nbsp;doprošování u&nbsp;různých známých, jež potom následovalo, starosti, které mu&nbsp;působily dluhy a&nbsp;peníze scházející v&nbsp;pokladně zemského spolku&nbsp;– to&nbsp;vše na&nbsp;Elshausena působilo krutou depresi. Chtěl pouze jedno: vyváznout z&nbsp;toho všeho, oddychnout si&nbsp;a&nbsp;pak žíti, žíti jakkoli.</span></p>
          <p class="chunk" data-nb-ref-number="24" data-nb-words="81" data-nb-chars="476"><span class="idea" data-nb-ref-number="24" id="idea24" data-nb-words="81" data-nb-chars="476">Marta ho&nbsp;časem navštívila. Přišla k&nbsp;němu, když obdržel místo tajemníka. „Teď by&nbsp;sis mě&nbsp;mohl vzít,“ řekla mu. „Prosím tě,“ odpověděl, „nevím, kde mi&nbsp;hlava stojí, a&nbsp;ty mi&nbsp;přicházíš s&nbsp;takovými věcmi!“ „Přece jsi mi&nbsp;to&nbsp;vždy sliboval, že&nbsp;budu tvou ženou, jakmile se&nbsp;dostaneš z&nbsp;vojny.“ „Dej mi&nbsp;pokoj s&nbsp;těmihle řečmi!“ křičel Elshausen podrážděně. „Měj trochu pochopení, v&nbsp;jakých poměrech vězím. Vezmi tedy sekeru a&nbsp;zabij mě!“ Marta pohodila hlavou. „Slíbil jsi mi, že&nbsp;si&nbsp;mě&nbsp;vezmeš.“</span></p>
          <p class="chunk" data-nb-ref-number="25" data-nb-words="56" data-nb-chars="316"><span class="idea" data-nb-ref-number="25" id="idea25" data-nb-words="56" data-nb-chars="316">Pak pozorovala, že&nbsp;se&nbsp;jí&nbsp;její dlouholetý milenec vyhýbá. „Proč mi&nbsp;jdeš z&nbsp;cesty?“ ptala se&nbsp;ho. Vymlouval se&nbsp;tak i&nbsp;onak. Když se&nbsp;posléze přestěhoval, aniž by&nbsp;jí&nbsp;byl udal novou svou adresu, došla si&nbsp;pro ni&nbsp;na&nbsp;policii, sledovala ho&nbsp;tajně, vyptávala se&nbsp;u&nbsp;domovníka a&nbsp;konečně se&nbsp;dověděla, že&nbsp;Elshausen se&nbsp;hodlá zasnoubiti.</span></p>
          <p class="chunk" data-nb-ref-number="26" data-nb-words="62" data-nb-chars="383"><span class="idea" data-nb-ref-number="26" id="idea26" data-nb-words="62" data-nb-chars="383">Zatím se&nbsp;přišlo na&nbsp;jeho zpronevěru v&nbsp;úřadě. Pánové nechtěli ovšem z&nbsp;politických ohledů, aby věc ta&nbsp;se&nbsp;dostala na&nbsp;veřejnost, a&nbsp;když jim nešťastný tajemník vypověděl celou svou trapnou situaci, když je&nbsp;ujistil, že&nbsp;měl v&nbsp;úmyslu všechno zapravit, jakmile se&nbsp;ožení, dali mu&nbsp;krátkou dovolenou a&nbsp;projevili svůj souhlas s&nbsp;tím, aby zaujal opět místo, jakmile scházející částka bude nahražena.</span></p>
          <p class="chunk" data-nb-ref-number="27" data-nb-words="54" data-nb-chars="331"><span class="idea" data-nb-ref-number="27" id="idea27" data-nb-words="54" data-nb-chars="331">V&nbsp;té době překvapila ho&nbsp;opět Marta svou návštěvou. „Proč se&nbsp;přede mnou schováváš? Nemáš čisté svědomí?“ tázala se&nbsp;ho. „Ty jsi mým věčným trápením,“ vzdychl si&nbsp;Elshausen. „Vím, proč se&nbsp;mne chceš zbavit,“ pokračovala Marta, „máš jinou.“ Elshausen pokrčil rameny. „Ale já&nbsp;ti&nbsp;to&nbsp;překazím,“ řekla Marta, „sliboval jsi, že&nbsp;si&nbsp;vezmeš mě.“</span></p>
          <p class="chunk" data-nb-ref-number="28" data-nb-words="24" data-nb-chars="140"><span class="idea" data-nb-ref-number="28" id="idea28" data-nb-words="24" data-nb-chars="140">„Dělej co&nbsp;chceš, chceš-Ii mě&nbsp;zničit,“ odpověděl tajemník na&nbsp;dovolené. „Pravda, chci se&nbsp;oženit s&nbsp;jinou; a&nbsp;musím to&nbsp;udělat. Jinak na&nbsp;mě&nbsp;čeká…“</span></p>
          <p class="chunk" data-nb-ref-number="29" data-nb-words="4" data-nb-chars="26"><span class="idea" data-nb-ref-number="29" id="idea29" data-nb-words="4" data-nb-chars="26">„Co,“ zeptala se&nbsp;dychtivě.</span></p>
          <p class="chunk" data-nb-ref-number="30" data-nb-words="5" data-nb-chars="32"><span class="idea" data-nb-ref-number="30" id="idea30" data-nb-words="5" data-nb-chars="32">„Scházejí mi&nbsp;peníze v&nbsp;pokladně.“</span></p>
          <p class="chunk" data-nb-ref-number="31" data-nb-words="1" data-nb-chars="8"><span class="idea" data-nb-ref-number="31" id="idea31" data-nb-words="1" data-nb-chars="8">„Kolik?“</span></p>
          <p class="chunk" data-nb-ref-number="32" data-nb-words="2" data-nb-chars="13"><span class="idea" data-nb-ref-number="32" id="idea32" data-nb-words="2" data-nb-chars="13">„6000 marek.“</span></p>
          <p class="chunk" data-nb-ref-number="33" data-nb-words="5" data-nb-chars="31"><span class="idea" data-nb-ref-number="33" id="idea33" data-nb-words="5" data-nb-chars="31">„Nemůžeš si&nbsp;to&nbsp;nikde vypůjčit?“</span></p>
          <p class="chunk" data-nb-ref-number="34" data-nb-words="1" data-nb-chars="5"><span class="idea" data-nb-ref-number="34" id="idea34" data-nb-words="1" data-nb-chars="5">„Ne.“</span></p>
          <p class="chunk" data-nb-ref-number="35" data-nb-words="11" data-nb-chars="59"><span class="idea" data-nb-ref-number="35" id="idea35" data-nb-words="11" data-nb-chars="59">„Ale tu&nbsp;druhou si&nbsp;přece jen nesmíš vzít. Slibovals to&nbsp;mně.“</span></p>
          <p class="chunk" data-nb-ref-number="36" data-nb-words="15" data-nb-chars="83"><span class="idea" data-nb-ref-number="36" id="idea36" data-nb-words="15" data-nb-chars="83">„Huso!“ odlehčil si&nbsp;Elshausen, lehl si&nbsp;na&nbsp;pohovku a&nbsp;obrátil se&nbsp;k&nbsp;své návštěvě zády.</span></p>
          <p class="chunk" data-nb-ref-number="37" data-nb-words="34" data-nb-chars="231"><span class="idea" data-nb-ref-number="37" id="idea37" data-nb-words="34" data-nb-chars="231">Marta odešla. Ještě téhož večera poslala nepodepsaný dopis na&nbsp;státní návladnictví. Když se&nbsp;toto zakročení minulo účinkem, vypravila se&nbsp;sama k&nbsp;soudci. Tam vypověděla vše, co&nbsp;věděla o&nbsp;zpronevěře v&nbsp;zemském spolku konzervativní strany.</span></p>
          <p class="chunk" data-nb-ref-number="38" data-nb-words="11" data-nb-chars="57"><span class="idea" data-nb-ref-number="38" id="idea38" data-nb-words="11" data-nb-chars="57">„V&nbsp;jakém poměru jste k&nbsp;tomu pánovi?“ tázal se&nbsp;ji&nbsp;úředník.</span></p>
          <p class="chunk" data-nb-ref-number="39" data-nb-words="6" data-nb-chars="30"><span class="idea" data-nb-ref-number="39" id="idea39" data-nb-words="6" data-nb-chars="30">„Sliboval mi, že&nbsp;si&nbsp;mě&nbsp;vezme.“</span></p>
          <p class="chunk" data-nb-ref-number="40" data-nb-words="8" data-nb-chars="51"><span class="idea" data-nb-ref-number="40" id="idea40" data-nb-words="8" data-nb-chars="51">Elshausen byl odsouzen na&nbsp;patnáct měsíců do&nbsp;žaláře.</span></p>
          <hr>
          <p class="chunk" data-nb-ref-number="41" data-nb-words="22" data-nb-chars="128"><span class="idea" data-nb-ref-number="41" id="idea41" data-nb-words="22" data-nb-chars="128">Marta se&nbsp;toulala se&nbsp;svou bytnou po&nbsp;městě. Náhle se&nbsp;zarazila, stiskla své přítelkyni ruku a&nbsp;ukazujíc prstem, pravila: „To je&nbsp;on!“</span></p>
          <p class="chunk" data-nb-ref-number="42" data-nb-words="31" data-nb-chars="186"><span class="idea" data-nb-ref-number="42" id="idea42" data-nb-words="31" data-nb-chars="186">Muž takto označený obrátil hlavu k&nbsp;oběma ženám. V&nbsp;jeho žluté tváři kmitlo se&nbsp;cosi jako náhlé zděšení. Potom se&nbsp;zamračil, odvrátil svůj obličej a&nbsp;kráčel dále nedbalým a&nbsp;klopýtavým krokem.</span></p>
          <p class="chunk" data-nb-ref-number="43" data-nb-words="6" data-nb-chars="39"><span class="idea" data-nb-ref-number="43" id="idea43" data-nb-words="6" data-nb-chars="39">„Toho to&nbsp;posezení strhlo!“ řekla bytná.</span></p>
          <p class="chunk" data-nb-ref-number="44" data-nb-words="18" data-nb-chars="103"><span class="idea" data-nb-ref-number="44" id="idea44" data-nb-words="18" data-nb-chars="103">„Proč sliboval, že&nbsp;si&nbsp;mě&nbsp;vezme?“ pravila Marta, a&nbsp;její černé oči těkaly neklidně z&nbsp;předmětu na&nbsp;předmět.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_gellner_015.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>