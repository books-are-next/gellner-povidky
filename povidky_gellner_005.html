<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Cesta do hor">
    <meta name="apple-mobile-web-app-capable" content="yes">
    <title>Cesta do hor</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="František Gellner: Povídky">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Povídky">
    <meta property="og:title" content="Povídky">
    <meta property="og:type" content="book">
    <meta property="og:book:author" content="František Gellner">
    <meta property="twitter:title" content="František Gellner: Povídky">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./promo.html">
    <link rel="next" href="./povidky_gellner_006.html">
    <meta name="nb-order" content="1">
    <link rel="self" href="povidky_gellner_005.html">
    <meta name="nb-identifier" content="gellner-povidky-cb3205f">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1939" data-nb-chars="11681">
    <nav role="doc-toc">
      <ul class="plain section">
        <li><a href="povidky_gellner_005.html">Cesta do hor</a></li>
        <li><a href="povidky_gellner_006.html">Sebevrah Nečásek</a></li>
        <li><a href="povidky_gellner_007.html">Otec</a></li>
        <li><a href="povidky_gellner_008.html">Můj společník z&nbsp;cest</a></li>
        <li><a href="povidky_gellner_009.html">Sport a&nbsp;zdraví</a></li>
        <li><a href="povidky_gellner_010.html">Konkurenti</a></li>
        <li><a href="povidky_gellner_011.html">Štika</a></li>
        <li><a href="povidky_gellner_012.html">Miltiades, vítěz maratonský
            Antický námět v&nbsp;moderním zpracování</a></li>
        <li><a href="povidky_gellner_013.html">Výhody nešťastné lásky</a></li>
        <li><a href="povidky_gellner_014.html">Marta</a></li>
        <li><a href="povidky_gellner_015.html">Kalokagathia</a></li>
        <li><a href="povidky_gellner_016.html">Smysl života</a></li>
        <li><a href="povidky_gellner_017.html">Pan oficiál se žení</a></li>
        <li><a href="povidky_gellner_018.html">Katonova poslední četba</a></li>
        <li><a href="povidky_gellner_019.html">Závěť strýce Jindřicha</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./promo.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="12"><span class="idea" data-nb-ref-number="1" id="idea1" data-nb-words="3" data-nb-chars="12">Cesta do&nbsp;hor</span></h1>
        <section>
          <p class="chunk" data-nb-ref-number="2" data-nb-words="66" data-nb-chars="447"><span class="idea" data-nb-ref-number="2" id="idea2" data-nb-words="66" data-nb-chars="447">O&nbsp;životě starých Slovanů nemáme nijakých přesných a&nbsp;spolehlivých záznamů, a&nbsp;jazykozpyt musí nám nahražovati scházející dějinné prameny. Pozorujeme-li naši mluvu, shledáme i&nbsp;beze vší vědecké průpravy, že&nbsp;sloveso píti je&nbsp;stejného kmene jako pivo, kdežto podstatné jméno voda se&nbsp;svrchu uvedeným slovesem v&nbsp;žádném jazykovém vztahu není. Z&nbsp;čehož následuje, že&nbsp;již staří Slované pivo za&nbsp;určené k&nbsp;pití považovali, vodě jiné obory zužitkování poukazujíce.</span></p>
          <p class="chunk" data-nb-ref-number="3" data-nb-words="74" data-nb-chars="479"><span class="idea" data-nb-ref-number="3" id="idea3" data-nb-words="74" data-nb-chars="479">Vděčné potomstvo vážilo si&nbsp;drahocenného odkazu předků a&nbsp;název plzeňského či&nbsp;prostě českého piva hlásá slávu národa po&nbsp;celém světě a&nbsp;činí zároveň cizí země a&nbsp;říše pro věrné syny vlasti obyvatelny. Čechovi menšího sebezapření je&nbsp;třeba k&nbsp;pobytu mezi odvěkými německými nepřáteli než v&nbsp;kruhu bratří Slovanů, kteří však o&nbsp;dobrý doušek špatně mají postaráno. Z&nbsp;jižních zemí habsburského mocnářství utíkají čeští úředníci po&nbsp;nedlouhé době s&nbsp;výkřikem nejhlubšího zklamání: Není tam piva!</span></p>
          <p class="chunk" data-nb-ref-number="4" data-nb-words="155" data-nb-chars="892"><span class="idea" data-nb-ref-number="4" id="idea4" data-nb-words="155" data-nb-chars="892">Starý Peregrin Vobloha měl pravovárečný dům sice – ne&nbsp;v&nbsp;Plzni, ale tím spíše mohl si&nbsp;každého roku svou várku odpít. V&nbsp;nejbližším okolí města byly ještě čtyři pivovary, a&nbsp;Peregrin často v&nbsp;neděli ubíral se&nbsp;do&nbsp;některého z&nbsp;nich s&nbsp;celou svou rodinou na&nbsp;výlet. Vedl za&nbsp;ruku malého Emánka, a&nbsp;když přišli za&nbsp;město, dával otec synovi vzácná poučení v&nbsp;zeměpise a&nbsp;místopise kraje. „Tamhle,“ vykládal, ukazuje svou holí, „leží Praha. To&nbsp;je&nbsp;hlava českého království a&nbsp;jsou tam veliké restaurace a&nbsp;pivovary, Choděrovy, U&nbsp;Fleků, U&nbsp;Kuřího oka. Tam v&nbsp;tu stranu je&nbsp;Plzeň, tam dostaneš u&nbsp;Salcmanů za&nbsp;osm krejcarů nejlepší plzeňské, plnou sklenici bez pěny. A&nbsp;tadyhle tím směrem je&nbsp;Vídeň, sídlo rakouských panovníků; taky je&nbsp;tam dobrá hospoda, Liberecký pajzl, blízko nábřeží. A&nbsp;vidíš v&nbsp;dálce ty&nbsp;hory? To&nbsp;je&nbsp;chudý kraj. Špatná půda, bídný dobytek, a&nbsp;pivo tam vůbec není k&nbsp;pití. Pijou tam většinou kmínku a&nbsp;alaš.“</span></p>
          <p class="chunk" data-nb-ref-number="5" data-nb-words="32" data-nb-chars="200"><span class="idea" data-nb-ref-number="5" id="idea5" data-nb-words="32" data-nb-chars="200">Emánek vstoupil záhy do&nbsp;šlépějí svého váženého otce. Začal chodit buď sám, nebo se&nbsp;stejně starými městskými synky do&nbsp;útulné hospody na&nbsp;náměstí, kde posluhovala&nbsp;– ovšem často se&nbsp;střídající&nbsp;– sklepnice.</span></p>
          <p class="chunk" data-nb-ref-number="6" data-nb-words="76" data-nb-chars="446"><span class="idea" data-nb-ref-number="6" id="idea6" data-nb-words="76" data-nb-chars="446">Hoši navštěvovali oblíbenou svou místnost hlavně v&nbsp;odpoledních hodinách, kdy jiných hostů bylo pomálu, ale ne&nbsp;snad proto, že&nbsp;by&nbsp;byli měli strach před přísnými rodiči! Stalo se, že&nbsp;Peregrin Vobloha také náhodou v&nbsp;týž čas zapadl do&nbsp;této hospody. Sedl si&nbsp;pouze k&nbsp;jinému stolu, a&nbsp;když se&nbsp;napil, obrátil se&nbsp;přes celou místnost k&nbsp;svému synu a&nbsp;pravil rozvážným hlasem: ,,Emane, nějaké pivo si&nbsp;můžeš koupit, abys zesílil, ale nekuř! Zkazíš si&nbsp;jen plíce.“</span></p>
          <p class="chunk" data-nb-ref-number="7" data-nb-words="57" data-nb-chars="368"><span class="idea" data-nb-ref-number="7" id="idea7" data-nb-words="57" data-nb-chars="368">Přesto naučil se&nbsp;Eman i&nbsp;polykat kouř i&nbsp;pouštět nosem i&nbsp;dělat kolečka, ale ustálil se&nbsp;konečně na&nbsp;viržinkách. V&nbsp;ochutnávání piva vyrovnal se&nbsp;brzy nejlepším mužům obce a&nbsp;při prvním doušku rozeznal malorohozecké od&nbsp;klášterského. Jinak prožíval svoje jinošská léta jako všichni ostatní mladí lidé, zhasínal svítilny, sepral se&nbsp;se&nbsp;strážníkem a&nbsp;ponocnému utekl s&nbsp;halapartnou.</span></p>
          <p class="chunk" data-nb-ref-number="8" data-nb-words="38" data-nb-chars="254"><span class="idea" data-nb-ref-number="8" id="idea8" data-nb-words="38" data-nb-chars="254">Pozvolna přidržoval otec Peregrin svého synka k&nbsp;vážnému životnímu povolání a&nbsp;sotva dvacetiletého poslal jej poprvé za&nbsp;různými nákupy do&nbsp;Prahy. „Vyhledej hostinec U&nbsp;Mariánského obrazu,“ pravil posléze, „budeš-li mít hlad a&nbsp;žízeň, a&nbsp;jdi se&nbsp;tam občerstvit!“</span></p>
          <p class="chunk" data-nb-ref-number="9" data-nb-words="89" data-nb-chars="524"><span class="idea" data-nb-ref-number="9" id="idea9" data-nb-words="89" data-nb-chars="524">Studenou telecí, kterou mu&nbsp;otcova hospodyně dala s&nbsp;sebou na&nbsp;cestu, snědl Eman, než vlak dojel na&nbsp;první stanici. Jakmile pak v&nbsp;Praze sestoupil s&nbsp;vlaku, pocítil znovu hlad a&nbsp;žízeň, i&nbsp;počal se&nbsp;sháněti po&nbsp;hostinci U&nbsp;Mariánského obrazu. Ptal se&nbsp;lidí, jeden ho&nbsp;posílal nalevo, druhý napravo, a&nbsp;bylo již odpoledne, když hledanou místnost nalezl. Pojedl, popil si, pak se&nbsp;podíval na&nbsp;hodinky, a&nbsp;vida, že&nbsp;hodina odjezdu se&nbsp;blíží, šel zase na&nbsp;nádraží a&nbsp;přijel domů, pro hledání Mariánského obrazu nic ze&nbsp;vznesených naň úkolů nevyřídiv.</span></p>
          <p class="chunk" data-nb-ref-number="10" data-nb-words="49" data-nb-chars="288"><span class="idea" data-nb-ref-number="10" id="idea10" data-nb-words="49" data-nb-chars="288">Pozdější obchodní cesty Emanovy byly již šťastnější a&nbsp;získal si&nbsp;jimi naprostou spokojenost otcovu. Z&nbsp;jedné takové cesty přivezl si&nbsp;Emanuel Vobloha taky nevěstu, zrovna z&nbsp;těch hor, o&nbsp;kterých mu&nbsp;jeho otec jako malému chlapci vykládal, že&nbsp;se&nbsp;tam nic pořádného nerodí, a&nbsp;pivo tam není k&nbsp;pití.</span></p>
          <p class="chunk" data-nb-ref-number="11" data-nb-words="66" data-nb-chars="414"><span class="idea" data-nb-ref-number="11" id="idea11" data-nb-words="66" data-nb-chars="414">Emanova vyvolená byla jednou z&nbsp;osmi dcer evangelického faráře. Novomanželé byli po&nbsp;evangelicku sezdáni, a&nbsp;Eman musil podepsat revers o&nbsp;příslušnosti ženského svého potomstva k&nbsp;evangelické církvi. V&nbsp;rodném městě, které bylo dočista katolické&nbsp;– až&nbsp;na&nbsp;několik židů&nbsp;– sňatek s&nbsp;pastorovou dcerou nijak Emanovi neubral obliby, ba&nbsp;i&nbsp;jemnostpán děkan hrál dále s&nbsp;mladým i&nbsp;starým Voblohou karty, jako by&nbsp;se&nbsp;nic nebylo stalo.</span></p>
          <p class="chunk" data-nb-ref-number="12" data-nb-words="46" data-nb-chars="252"><span class="idea" data-nb-ref-number="12" id="idea12" data-nb-words="46" data-nb-chars="252">Po&nbsp;veselce jel Eman s&nbsp;mladou svou paní do&nbsp;Prahy a&nbsp;do Vídně, za&nbsp;čtrnáct dní se&nbsp;vrátili, ale ani pak ještě se&nbsp;nikde neukazovali. Tu&nbsp;potkal mladého Voblohu soused Kadlátko, truhlář a&nbsp;obchodník rakvemi, a&nbsp;řekl mu: „Emane, mně se&nbsp;zdá, že&nbsp;jsi pod pantoflem.“</span></p>
          <p class="chunk" data-nb-ref-number="13" data-nb-words="53" data-nb-chars="297"><span class="idea" data-nb-ref-number="13" id="idea13" data-nb-words="53" data-nb-chars="297">Na&nbsp;důkaz své mužné nezávislosti šel Eman s&nbsp;milým přítelem a&nbsp;nevrátil se&nbsp;až&nbsp;k&nbsp;ránu, a&nbsp;to byl trochu chybný na&nbsp;chůzi. Mladá paní se&nbsp;dala do&nbsp;pláče, když svého zbloudilého chotě spatřila, chodila po&nbsp;domě se&nbsp;sepjatýma rukama jako vyjevená, a&nbsp;zatím co&nbsp;Eman vyspával, psala dopis plný nářků svým rodičům.</span></p>
          <p class="chunk" data-nb-ref-number="14" data-nb-words="105" data-nb-chars="625"><span class="idea" data-nb-ref-number="14" id="idea14" data-nb-words="105" data-nb-chars="625">K&nbsp;odeslání této první stížnosti ovšem nedošlo, neboť než psaní několikráte proudem slz zkažené bylo opravdu dohotoveno, byl již spánkem osvěžený manžel na&nbsp;nohou a&nbsp;dovedl se&nbsp;ženě tak pěkně zalichotit, že&nbsp;se&nbsp;zase smířila. Však se&nbsp;Eman v&nbsp;tom vyznal! Byl vůbec hezký člověk, pomenší, s&nbsp;veselýma očima novorozeněte, a&nbsp;chtěl-li, dovedl vytahovat obočí na&nbsp;vrch hlavy. Když se&nbsp;rozněžnil, hladil svou manželku po&nbsp;rukou a&nbsp;po zádech jako kocour, nazýval ji&nbsp;nejsladšími jmény a&nbsp;chválil její krásu, její černé vlasy a&nbsp;její ztepilý vzrůst. „Nevím, nevím,“ říkával, „tam u&nbsp;vás v&nbsp;horách, koně jsou malí, krávy taky&nbsp;– a&nbsp;ty jsi taková dlouhá!“</span></p>
          <p class="chunk" data-nb-ref-number="15" data-nb-words="120" data-nb-chars="698"><span class="idea" data-nb-ref-number="15" id="idea15" data-nb-words="120" data-nb-chars="698">Otci Peregrinu nastaly šťastné doby druhého mládenectví. Uchýlil se&nbsp;do&nbsp;soukromí, zůstával však v&nbsp;témže domě jako syn a&nbsp;snacha, u&nbsp;které se&nbsp;také stravoval. Ovšem ponejvíce jedl v&nbsp;hospodách. Již o&nbsp;desáté hodině dopoledne zašel si&nbsp;na&nbsp;jedno plzeňské, z&nbsp;kterého byly i&nbsp;dvě nebo tři. K&nbsp;tomu snědl malou papričku, někdy taky ještě dušené ledvinky nebo malou roštěnku na&nbsp;cibuli a&nbsp;pak šel domů k&nbsp;obědu. „Ale, tatínku, vždyť nic nejíte!“ naříkala snacha. „To víš, milá holka, starý člověk!“ omlouval se&nbsp;vážně otec Peregrin. Ale ani ta&nbsp;nejhezčí věc nemůže trvat věčně. Jednou po&nbsp;návratu z&nbsp;hospody natáhl se&nbsp;starý Vobloha zrovna mezi dveřmi svého pokoje jak byl široký a&nbsp;dlouhý. Klepla ho&nbsp;mrtvička a&nbsp;byl v&nbsp;pánu.</span></p>
          <p class="chunk" data-nb-ref-number="16" data-nb-words="98" data-nb-chars="610"><span class="idea" data-nb-ref-number="16" id="idea16" data-nb-words="98" data-nb-chars="610">Tchánova smrt postrašila důkladně mladou paní i&nbsp;dopsala konečně svému důstojnému otci, aby přijel a&nbsp;manželovi vpravil rozumnější názory. Pan farář se&nbsp;nedal dvakrát pobízet, byl tu&nbsp;jako na&nbsp;koni, vzal si&nbsp;Emana stranou a&nbsp;začal mu&nbsp;kázat o&nbsp;alkoholu a&nbsp;zdrženlivosti. Emanovi se&nbsp;přednáška líbila, kýval hlavou a&nbsp;říkal: „Svatá pravda, svatá pravda!“ Ale když důstojný pán počal se&nbsp;obírati náhlým skonem starého Peregrina Voblohy a&nbsp;nešťastnou zděděnou náklonností jeho syna, nechtěl tomu pan zeť nijak rozumět a&nbsp;dušoval se: „Kolik myslíte, že&nbsp;jich piju? Vždyť já&nbsp;nic nepiju! A&nbsp;tatínek, chudák starý, měl přece už&nbsp;leta…“</span></p>
          <p class="chunk" data-nb-ref-number="17" data-nb-words="49" data-nb-chars="318"><span class="idea" data-nb-ref-number="17" id="idea17" data-nb-words="49" data-nb-chars="318">Eman si&nbsp;nedovedl odepřít, aby se&nbsp;nepochlubil tchánem farářem svým známým v&nbsp;hospodě. Strejce příliš nepřekvapovalo, že&nbsp;měl kněz děti&nbsp;– vždyť přítomný obchodník sukny měl za&nbsp;ženu dceru katolického pana děkana. Vousy již spíš leckomu se&nbsp;zdály neobvyklými. „To mají všichni kněží od&nbsp;jejich víry,“ vysvětloval ochotně Eman.</span></p>
          <p class="chunk" data-nb-ref-number="18" data-nb-words="31" data-nb-chars="206"><span class="idea" data-nb-ref-number="18" id="idea18" data-nb-words="31" data-nb-chars="206">Důstojný pan tchán si&nbsp;k&nbsp;velikému překvapení hostinského neporučil ani pivo, ani víno, ani kořalku, nýbrž sodovku&nbsp;– jako družička. „On nic lepšího nepije,“ vysvětloval zase Eman. „Taky nekouří, ani nešňupe.“</span></p>
          <p class="chunk" data-nb-ref-number="19" data-nb-words="14" data-nb-chars="88"><span class="idea" data-nb-ref-number="19" id="idea19" data-nb-words="14" data-nb-chars="88">Strejcům to&nbsp;bylo divné i&nbsp;kroutili hlavami, vysypávajíce popel ze&nbsp;svých dýmek na&nbsp;podlahu.</span></p>
          <p class="chunk" data-nb-ref-number="20" data-nb-words="42" data-nb-chars="251"><span class="idea" data-nb-ref-number="20" id="idea20" data-nb-words="42" data-nb-chars="251">Na&nbsp;druhý den pravil Vobloha ku&nbsp;svému tchánu: „Dnes bychom mohli jít zase do&nbsp;jiné hospody, kde vás ještě neznají.“ „Milý zeti,“ odvětil farář, „já nejsem žádné zvíře, abyste mne ukazoval po&nbsp;hospodách.“ A&nbsp;přes veškeré úpěnlivé prosby dcery i&nbsp;zetě odjel.</span></p>
          <p class="chunk" data-nb-ref-number="21" data-nb-words="95" data-nb-chars="584"><span class="idea" data-nb-ref-number="21" id="idea21" data-nb-words="95" data-nb-chars="584">Boží slad chutnal Emanovi stále stejně dobře, ale o&nbsp;kouscích, které rozjařený manžel po&nbsp;hospodách a&nbsp;i jinde prováděl, se&nbsp;paní Voblohová málokdy dověděla, a&nbsp;když, tak jen náhodou. Jednou poslala služku s&nbsp;důležitým vzkazem za&nbsp;pánem do&nbsp;hostince. „Co tam pán dělá?“ zeptala se&nbsp;vrátivšího se&nbsp;děvčete. „Zpívá,“ zněla odpověď. „A&nbsp;pro boha, co?“ děsila se&nbsp;přísná manželka. „Červená růžičko, proč se&nbsp;nerozvíjíš?“ odvětila služka a&nbsp;dodala: „On už&nbsp;je&nbsp;trochu nachmelený.“ Toho dne běhala Emanova paní zase celá vyjevená a&nbsp;uplakaná po&nbsp;domě a&nbsp;naříkala: „Takovou hanbu mi&nbsp;dělá! A&nbsp;před cizími lidmi!“</span></p>
          <p class="chunk" data-nb-ref-number="22" data-nb-words="94" data-nb-chars="591"><span class="idea" data-nb-ref-number="22" id="idea22" data-nb-words="94" data-nb-chars="591">Paní Voblohová málo vycházela, ale sousedky jí&nbsp;donesly zprávu o&nbsp;věci, která budila v&nbsp;městě značné pohoršení. Truhlář a&nbsp;obchodník rakvemi pan Kadlátko zřídil si&nbsp;pohřební ústav, první podnik toho druhu v&nbsp;celém kraji. Kadlátkovi čistí přátelé, mezi nimi i&nbsp;Eman Vobloha, jezdili s&nbsp;podnikatelem pohřbů po&nbsp;okolních obcích a&nbsp;pomáhali pozůstalým truchlícím zapíjet smutek. Když pak byli pod obraz boží, vlezli si&nbsp;na&nbsp;pohřební vůz, přikryli se&nbsp;černou plachtou a&nbsp;černě přistrojení koně jeli s&nbsp;nimi do&nbsp;města cestou necestou, jak sami chtěli, a&nbsp;příšerný průvod ten naplňoval hrůzou pozdní i&nbsp;ranní chodce.</span></p>
          <p class="chunk" data-nb-ref-number="23" data-nb-words="126" data-nb-chars="747"><span class="idea" data-nb-ref-number="23" id="idea23" data-nb-words="126" data-nb-chars="747">Řádná žena, jakou paní Voblohová byla, nikdy si&nbsp;nemohla navyknouti na&nbsp;výstřednosti svého chotě. Pití jí&nbsp;bylo i&nbsp;po dlouhých letech manželství stále stejně protivným, jako jí&nbsp;byli proti mysli mužovi přátelé a&nbsp;celá ta&nbsp;pivní společnost i&nbsp;město samo. A&nbsp;poněvadž nelpěla nijak na&nbsp;mamonu, přemlouvala často svého muže, aby pamatoval na&nbsp;své zdraví a&nbsp;odstěhoval se&nbsp;s&nbsp;ní do&nbsp;hor. Líčila s&nbsp;vřelou touhou a&nbsp;láskou zelené vrchy, svěží lesíky a&nbsp;bublající potůčky mezi skalami. Když byl Vobloha v&nbsp;měkké náladě, zdálo se&nbsp;často, že&nbsp;již svoluje. „Vystavíme si&nbsp;sklep a&nbsp;můžeme mít vždy doma soudek dobrého piva,“ říkal. Ale když věc se&nbsp;stávala vážnou, nechtěl o&nbsp;stěhování ani slyšet.&nbsp;– „Hlouposti!“ zlobil se, „tady jsme, tady zůstaneme, mně se&nbsp;zde vede docela dobře!“</span></p>
          <p class="chunk" data-nb-ref-number="24" data-nb-words="91" data-nb-chars="512"><span class="idea" data-nb-ref-number="24" id="idea24" data-nb-words="91" data-nb-chars="512">Hezká farářova dcera pomalu zešedivěla a&nbsp;jejímu muži vypadaly vlasy a&nbsp;tvář zalila červená záplava. Nevedlo se&nbsp;jim zle, až&nbsp;jednou Eman zpozoroval, že&nbsp;se&nbsp;mu&nbsp;večer špatně zouvají boty. Puchly mu&nbsp;nohy. Z&nbsp;počátku chodil o&nbsp;holi, později musil si&nbsp;navléci také bačkory na&nbsp;nohy a&nbsp;tak se&nbsp;loudal po&nbsp;městě. Když ho&nbsp;známí zastavovali a&nbsp;ptali se; „Co se&nbsp;vám to&nbsp;stalo, pane Vobloho? Co&nbsp;je&nbsp;s&nbsp;tebou Emane?“ odpovídal oslovený s&nbsp;jakousi radostnou pýchou, že&nbsp;dovedl udržet v&nbsp;slávě rodinnou tradici: „Ale vrazilo se&nbsp;mi&nbsp;pivo do&nbsp;noh!“</span></p>
          <p class="chunk" data-nb-ref-number="25" data-nb-words="56" data-nb-chars="312"><span class="idea" data-nb-ref-number="25" id="idea25" data-nb-words="56" data-nb-chars="312">Lékaři mu&nbsp;zakázali pít i&nbsp;kouřit, ale Vobloha na&nbsp;to&nbsp;mnoho nedbal, chodil dále se&nbsp;svým přítelem a&nbsp;sousedem Kadlátkem po&nbsp;hospodách, každý týden do&nbsp;jiné, jak měli ve&nbsp;zvyku, a&nbsp;všude se&nbsp;jako obyčejně nakonec zle pohádali. Až&nbsp;kdysi přinesli Emana lidi domů ve&nbsp;mdlobách, jak s&nbsp;sebou uhodil za&nbsp;bílého dne na&nbsp;dlažbu ulice.</span></p>
          <p class="chunk" data-nb-ref-number="26" data-nb-words="47" data-nb-chars="273"><span class="idea" data-nb-ref-number="26" id="idea26" data-nb-words="47" data-nb-chars="273">Dlouho se&nbsp;zmítal mezi tímto žíznivým údolím a&nbsp;onou věčnou várkou, až&nbsp;se&nbsp;přece jakž takž ze&nbsp;všeho vylízal. Bylo jaro, když zase po&nbsp;několika měsících vstal poprvé z&nbsp;lože a&nbsp;u&nbsp;otevřeného okna vystavoval svou žlutou hlavu a&nbsp;své těžko se&nbsp;otvírající oči teplým slunečním paprskům.</span></p>
          <p class="chunk" data-nb-ref-number="27" data-nb-words="54" data-nb-chars="322"><span class="idea" data-nb-ref-number="27" id="idea27" data-nb-words="54" data-nb-chars="322">Po&nbsp;nepravidelné dlažbě náměstí hrčel těžký povoz a&nbsp;náhle zrovna pod oknem Emanovým zastavil. Vobloha se&nbsp;podíval dolů a&nbsp;viděl pohřební vůz, na&nbsp;něm kříž s&nbsp;vlajícím závojem a&nbsp;do vozu zapřažené černě přistrojené koně s&nbsp;chocholy na&nbsp;hlavách. Na&nbsp;kozlíku seděl soused Kadlátko a&nbsp;křičel nahoru do&nbsp;okna: „Tak co, Emane, svezeme se?“</span></p>
          <p class="chunk" data-nb-ref-number="28" data-nb-words="39" data-nb-chars="241"><span class="idea" data-nb-ref-number="28" id="idea28" data-nb-words="39" data-nb-chars="241">Uzdravujícímu se&nbsp;Voblohovi udělalo se&nbsp;zas docela naměkko, převrátil se&nbsp;nazpět do&nbsp;pohovky a&nbsp;byl hezkou chvíli bez sebe. Jeho věrná choť s&nbsp;pomocí služky odnesla ho&nbsp;do&nbsp;postele, třela ho&nbsp;octem a&nbsp;plakala rozhořčením nad nešetrností surových lidí.</span></p>
          <p class="chunk" data-nb-ref-number="29" data-nb-words="74" data-nb-chars="430"><span class="idea" data-nb-ref-number="29" id="idea29" data-nb-words="74" data-nb-chars="430">Když přišel Eman zase k&nbsp;sobě, pravila mu&nbsp;jeho žena: „Jak vidíš, tady zůstat nemůžeme. Pojedeme k&nbsp;nám, tam budeš v&nbsp;bezpečí před vším rozčilováním.“ „Jak chceš, maminko,“ odpověděl skromně Eman. A&nbsp;nedlouho po&nbsp;tom odvážel starobylý vůz, tažený dvěma koni do&nbsp;peřin zabaleného měšťana Emanuela Voblohu v&nbsp;průvodu starostlivé jeho choti tam do&nbsp;těch hor, kde jsou krávy malé jako kozy, žně až&nbsp;někdy na&nbsp;podzim a&nbsp;kde pivo vůbec není k&nbsp;pití.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./povidky_gellner_006.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>