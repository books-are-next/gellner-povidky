<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_gellner-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_gellner-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">Miltiades, vítěz maratonský<br/><span class="CharOverride-1">Antický námět v&#160;moderním zpracování</span></p>
			<p class="MLP_text_bez1radku_-0-12- ParaOverride-1">Všem našim čtenářům, kteří nemají snad po ruce naučného slovníku a&#160;jimž nebylo popřáno po dlouhá léta tlačiti školní lavici, jakož i&#160;těm, co si ze svých gymnasijních studií pamatují ještě méně než já, na vědomost dávám, že Miltiades byl athénský vojevůdce a&#160;porazil Peršany v&#160;slavné bitvě na poli marathonském r.&#160;490 před Kristem a&#160;odvrátil tím jistou záhubu hrozící jeho vlasti. Jak se jmenovala jeho žena, nevím, marně jsem v&#160;pramenech&#160;– v&#160;naučném slovníku&#160;– po ní pátral. Nazývám ji Klió, čímž jí zajisté méně ukřivdím, než kdybych jí dal jiné, mně známé ženské jméno řecké Xantippa. Leckomu se bude zdát, že náš hrdina slovem vítěz v&#160;mém moderním zpracování není dobře charakterizován. Nevěděl jsem však, jak bych jinak jeho osobu určil, aby se s&#160;jinými téhož jména, o&#160;nichž jsem se ve svrchu zmíněném pramenu dočetl, nepletla.</p>
			<p class="MLP_scenicke_poznamky ParaOverride-1">Jevištěm je komnata v&#160;domě MILTIADOVĚ v&#160;Athénách. Oknem v&#160;pozadí lze vidět vinice a&#160;dále moře. MILTIADES stojí u&#160;okna, jeho žena sedí u&#160;stolu a&#160;chová na kolenou malou dcerku.</p>
			<p class="MLP_prima_rec_bez_mezery ParaOverride-1"><span class="MLP_znak_tucne_11b">MILTIADES</span>: Jak nádherný to večer! Pohleď, drahá Klió, jak zapadající slunce nachem a&#160;zlatem zbarvuje hladinu mořskou. Dovedeš si představit, že bychom kdy mohli opustit všechnu tuto krásu a&#160;vydati svou vlast na pospas nepříteli?</p>
			<p class="MLP_prima_rec_dalsi_odstavce_6b_za ParaOverride-1">Neznám většího blaha, než tráviti takovýto vlažný a&#160;sladký večer v&#160;rodinném kruhu. Vždycky to ovšem nejde. Je nutno také hleděti do budoucnosti a&#160;nezapomínati na nebezpečí, jež v&#160;sobě skrývá.</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Miltiade!</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Přeješ si, drahá choti?</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Chceš zase odejít, viď? Předevčírem jsi také přišel až ráno!</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Ale co to mluvíš, miláčku?! Už jsem ti řekl, že jsem přišel před půlnocí. Lehl jsem si v&#160;předsíni na pohovku, abych tě nevzbudil. Pamatuješ se přece, jak jsi si stěžovala předešlý týden, že procitneš, jakmile vstoupím v&#160;noci do ložnice, a&#160;nemůžeš již do rána usnout.</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: To je pravda, ale předevčírem jsem taky nemohla usnout. Čekala jsem na tebe až do půlnoci a&#160;potom jsem se až do rána třásla strachem, že se ti něco stalo.</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Jak ti mám vyhovět?</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: To je vskutku těžká věc, když jsou ti tvoji čistí přátelé milejší než já a&#160;rodina.</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Bože svatý, jsou tohle řeči! Kousek uznání bys měla mít! Je ti zajisté známo, že perský král Darius stále ohrožuje naši obec, naši samostatnost, životy naše a&#160;našich milých. Náležím mezi nejpřednější občany athénské, mezi osvědčené bojovníky tohoto státu, můj hlas a&#160;můj rozum rozhodují při poradách. Jak pak mohu se vzdalovati vší veřejné činnosti?</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Proto jsem si tě nevzala, abys byl stále mimo dům.</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Nepochopuji, že ti dělá radost neustále věci tak přehánět. Všechen svůj volný čas ti věnuji.</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Ba všechen, který ti zbude po tvých ostatních povinnostech. Co dělat, dávno již cítím, že mě zanedbáváš. Snad se někdo najde, kdo by mi obětoval nějakou hodinu denně.</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Takhle nemluv!&#160;– Podívej se, pročpak mě pořád zlobíš? Ke všem ďáblům, stojí ti těch několik schůzí za to?</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Kdyby to byly jen schůze! A&#160;dlouho-li tomu, co jsi odejel na čtrnáct dní do Olympie a&#160;tam jsi se zúčastnil závodů v&#160;běhu a&#160;v&#160;metání oštěpem? Ženatý člověk!</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Snad mi nechceš ještě vyčítat, že dbám, aby moje tělo neztratilo svou pružnost, že pečuji o&#160;své zdraví?</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: To je pěkná péče! Uhřeješ se, nastydneš&#160;– jak dlouho jsi pak chraptěl, co? A&#160;zapřísahala jsem tě, aby sis vzal aspoň teplé spodní prádlo! Ale kde! Co řeknu, to jako by ani nestálo za úvahu. Moje slova máš tak málo ve vážnosti jako mou osobu vůbec. Pravda, copak ti na tom záleží, když dostaneš zápal plic? Až tady zbudu sama vdova se čtyřmi dětmi, co pak si počnu? Tvůj přítel Menander se bude starat o&#160;tvou rodinu, ne?</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: O&#160;Menandrovi máš nejméně příčin mluvit. Víš dobře, že jsem se s&#160;ním rozešel, poněvadž jeho služka tebe nezdravila.</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Naposled budeš chtít tvrdit, že jsem tě rozeštvala se všemi tvými známými? Myslíš, že když lidé jsou neuctiví vůči mně, tebe se to nijak netýká? Ne, Miltiade, každý soudný člověk, který se doví, v&#160;jakém opovržení jsem u&#160;všech spoluobčanů, řekne jen: Jaký je to muž, tenhle Miltiades, když se poslední služka takto chová vůči jeho ženě!</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Nač bychom se hádali! S&#160;bohem!</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span> <span class="MLP_znak_kurziva_11b">(Dá se do pláče.)</span></p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span> <span class="MLP_znak_kurziva_11b">(uhodí na stůl)</span>: Tak dobrá, zůstanu doma, aby se stalo po tvém. <span class="MLP_znak_kurziva_11b">(Sedne si do lenošky a&#160;čte noviny. Za chvíli je odloží, vezme dýmku, nacpe si a&#160;kouří.)</span></p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span> <span class="MLP_znak_kurziva_11b">(kašle)</span>: Podívej se, jak už vypadají záclony.</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Co ti ještě všecko není na mně vhod? Aby se dělo po tvé vůli, zanedbávám veřejné záležitosti, do hospody nejdu, doma zůstanu a&#160;ani zakouřit si nesmím?</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Já vím, pořád ti křivdím. Jdi si postěžovat ke svým dobrým přátelům, jakou to máš zlou ženu, která chce, abys byl u&#160;ní! Co pak mám něco proti tomu, když si pošleš pro půllitr piva? Ale kdybys věděl, co to je, když se ráno uklízí, a&#160;všude je samý popel, tak by ses na mne vždycky tak neutrhoval.</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Nesmíš se diviti, drahoušku, když jsem nyní někdy trochu podrážděný. Perský král Darius…</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Co máš stále s&#160;tím Dariem? Co se o&#160;něj staráš? Stará on se o&#160;tebe?</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Ale, miláčku, ty nevíš, v&#160;jakém právě jsme nebezpečí, že nás přepadne se svým vojskem!</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Však nás nesní. A&#160;vůbec, kdybys raději měl oči pro svou ženu, která musí čtyři roky chodit v&#160;jednom klobouku. Ale to je ti jedno.</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Koupil jsem ti přece na jaře klobouk.</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: No, a&#160;mám už jiný? Čtyři roky mě v&#160;něm necháš chodit. A&#160;na to taky nemyslíš, abychom jeli letos někam na venek. Děti by to potřebovaly nutně a&#160;já taky. Jsem tak nervózní, že probdím celé noci.</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Ale, máti, vždyť spíš jako zabitá!</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Já? Ty spíš! A&#160;pročpak bys taky dobře nespal? Žena se trápí, stará se, schází vůčihledně, pánovi je při tom dobře.</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Kdybys věděla, ženo, jak často nyní převaluji se na svém loži ze strany na stranu, trápen starostmi o&#160;obec a&#160;o&#160;osud vás všech. Král Darius…</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Ty mě utrápíš s&#160;tvým Dariem! Mně se zdá, že chceš jen zamluvit naši letošní cestu. Pochopuji ovšem, že se ti nechce odtud a&#160;že nechceš opustit svou čistou společnost.</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Klió, jak pak mohu nyní, kdy král Darius…</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Tak si tu zůstaň! Ale jak přijde tvoje rodina k&#160;tomu, aby zde civěla s&#160;tebou? Ovšem, na nás musíš ušetřit, co vydáš na jiné straně. Ty se bavíš, a&#160;zdali já mám taky nějaké příjemnosti na světě, na tom ti nesejde.</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Zabraňuji ti snad, aby ses bavila s&#160;ženami tvého věku?</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Ale kdy mám někam jít? Jen chůvě nemohu děti svěřit.</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Což o&#160;to, počkám ti doma, když budeš chtít.</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Ach, já jsem vždycky říkala, že máš zlaté srdce! Sofroniska, žena Lamachova, tolikrát mě už zvala k&#160;sobě, a&#160;vždycky jsem byla nucena odmítnout. Dnes právě byla opět u&#160;mne celé dopoledne, považ, tři celé hodiny&#160;– proto bylo maso v&#160;poledne tvrdé a&#160;buchty připálené&#160;– a&#160;mluvila do mne, abych jistě večer přišla. Tak jí to udělám jednou k&#160;vůli. Ale nezapomeň, Miltiade, dát dětem v&#160;čas večeři. Pro maličkou ti udělá služka krupicovou kaši a&#160;nakrmíš našeho drahouška. Vidíš, já už jsem docela přistrojena, ještě jen klobouk vezmu. Pá, drahoušku! </p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: To přestává všecko! Kvůli tobě zůstanu doma, teď ty jednoduše odejdeš, a&#160;já mám krmit a&#160;převinovat děti!</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Nejsou tvoje jako moje?</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: To předpokládám. Ale všecko má své meze. <span class="MLP_znak_kurziva_11b">(Udeří pěstí do stolu.)</span></p>
			<p class="MLP_prima_rec_bez_mezery"><span class="MLP_znak_tucne_11b">KLIÓ</span> <span class="MLP_znak_kurziva_11b">(se zarazí)</span>: Věděla jsem, že mi i&#160;nejmenší radost zkazíš. <span class="MLP_znak_kurziva_11b">(Sedne si ke stolu, složí hlavu do rukou a&#160;vzlyká. Je slyšeti povyk kdesi za scénou. Dvéře se rozlétnou a&#160;do nich vrazí POSEL.)</span></p>
			<p class="MLP_hvezdicky ParaOverride-1"><span class="MLP_znak_tucne_11b">*&#160;*&#160;*</span></p>
			<p class="MLP_prima_rec ParaOverride-1"><span class="MLP_znak_tucne_11b">POSEL</span>: Miltiade! Král Peršanů přistál v&#160;Attice! <span class="MLP_znak_kurziva_11b">(Přirazí za sebou dveře a&#160;zmizí. MILTIADES a&#160;KLIÓ se vzchopí.)</span></p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Miltiade, co hodláš?</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span> <span class="MLP_znak_kurziva_11b">(vyndá ze skříně přilbu, nasadí si ji na hlavu a&#160;opásá se mečem)</span>: Sbohem Klió!</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Doma zůstaneš! Teď právě, když naší maličké vyrážejí zoubky, chceš nás opustit? Je to svědomí? <span class="MLP_znak_kurziva_11b">(Zastaví mu cestu.)</span></p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Nedělej hlouposti! Musím! Prosím tě pro boha, vždyť je to do nebe volající nesmysl, co provádíš! Kdybych i&#160;nechtěl jít, přijdou pro mne četníci, budu postaven před válečný soud a&#160;okamžitě jako zběh zastřelen.</p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: Ach bože! Ale zařiď si všechno nějak chytře aspoň, jsi vojevůdce, můžeš pozorovat bitvu zpovzdáli. Netlač se do prvních řad!</p>
			<p class="MLP_prima_rec ParaOverride-1"><span class="MLP_znak_tucne_11b">MILT.</span>: Sbohem! <span class="MLP_znak_kurziva_11b">(Obejmou se.)</span></p>
			<p class="MLP_prima_rec ParaOverride-1"><span class="MLP_znak_tucne_11b">KLIÓ</span>: A&#160;vrať se! Raději bez štítu než aby tě přinesli na štítu!</p>
		</div>
</body>
</html>