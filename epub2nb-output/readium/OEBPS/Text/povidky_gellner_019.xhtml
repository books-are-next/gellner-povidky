<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_gellner-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_gellner-16" xml:lang="cs-CZ">
		<div class="Z-kladn--textový-r-meček">
			<p id="_idParaDest-15" class="MLP_uroven2_kapitola ParaOverride-1">Závěť strýce Jindřicha</p>
			<p class="MLP_dopis_podpis_-I- ParaOverride-1">V&#160;Cirkvenici, 19. března 1900.</p>
			<p class="MLP_dopis_bez1radku_-I- ParaOverride-1">Milý synovče!</p>
			<p class="MLP_dopis_bez1radku_-I- ParaOverride-1">Nevím, jak tyto řádky, jež Ti posílá Tvůj starý strýc, na Tebe působiti budou. Mládež je vysměvačná a&#160;mrav starých Sparťanů, který přikazoval jinochům, aby ctili úctyhodné šediny, nenachází dnes mnoho vyznavačů. Což na tom! Mládí má vždycky pravdu. Abych nezapomněl: Pamatuješ se na můj modrý oblek? Nechal jsem ho předloni u&#160;Vás, podívej se po něm, snad bude v&#160;košíku na půdě. Pro všechny případy ho dej vyžehlit, a&#160;kdyby nebylo na něm něco v&#160;pořádku, ať to krejčí spraví. Řekni matce, aby mi k&#160;tomu přibalila nějaké prádlo, dvě nebo tři košile, a&#160;poslala sem za mnou. Nic k&#160;jídlu ať k&#160;tomu však nepřidává, mohlo by se to při tak daleké cestě zkazit. Kdyby si však nedala říci, tak jí vyřiď, že jí pěkně děkuju. Je tady už čarokrásně. Ach, požehnaný jihu! Ještě je trochu chladno a&#160;větrno, ale všechno už se zelená. A&#160;slunce rozdává svoje zlaté úsměvy jako blázen. Ale co je to všecko platno, když je člověk starý a&#160;churavý! Jsem stále nemocen a&#160;nevím, dožiju-li se léta. Proto Ti zároveň sděluju, že Tě ustanovuju svým univerzálním dědicem. Na ty šaty a&#160;košile nezapomeň! Zdraví Tě</p>
			<p class="MLP_dopis_-I- ParaOverride-1">Tvůj Tě milující</p>
			<p class="MLP_dopis_podpis_-I- ParaOverride-1">strýc Jindřich.</p>
			<p class="MLP_text ParaOverride-1">Celý tento přípis byl stěsnán do úzké plochy korespondenčního lístku. Jinak náš drahý strýc svoje vzkazy vůbec neposílal. Nedělal si z&#160;toho nic zajít si do nejlepšího lázeňského hostince a&#160;poručit si francouzskou husičku, kuřátko nebo holoubátko. Ale spropitné, desetihaléřové známky, koupě čistého límce, to byly vesměs marnosti světské, které z&#160;hloubi duše nenáviděl.</p>
			<p class="MLP_text ParaOverride-1">Z&#160;pohnutých dob svého obchodování a&#160;jezdění po výročních trzích a&#160;poutích zachránil si malé jmění. Několik měsíců v&#160;roce trávil u&#160;svých četných příbuzných, a&#160;když se loučil, nevtiskl služce ani korunu do ruky. Taky dětem nic nikdy nepřivezl kromě své vzácné osoby. Tím si zašetřil tolik každého roku, že mohl v&#160;zimě jeti na jih a&#160;v&#160;létě potulovat se po nějaký čas v&#160;blízkosti lázeňských měst v&#160;Čechách.</p>
			<p class="MLP_text ParaOverride-1">Zamlada býval prý ženat, ale manželské jeho štěstí netrvalo dlouho, došlo k&#160;rozvodu jeho vinou. Ženu jeho jsem neznal a&#160;strýce Jindřicha vůbec bych si nedovedl představiti méně nedbalého, než jak jsem ho vídával: Hnědý opálený obličej, silně prošedivělé vlasy a&#160;vousy a&#160;na vysoké nahnuté postavě s&#160;přiměřeným bříškem šaty vždy pomačkané, roztřepené kalhoty, a&#160;na nohou zablácené boty.</p>
			<p class="MLP_text ParaOverride-1">U&#160;starších příbuzných byl pro svoji nepořádnost neoblíben, ale mladí mu odpouštěli i&#160;jeho skoupost. Strýc hovořil s&#160;námi o&#160;všech časových otázkách, nedbaje našeho věku, a&#160;vplétal do své řeči plno latinských citátů.</p>
			<p class="MLP_text ParaOverride-1">On hlavně byl původcem, že v&#160;rodině značně se rozšířila grafomanie, nemoc to, která se projevuje zbytečným popisováním čistého papíru. Strýc Jindřich sám často doprovázel své životní příhody úvahami v&#160;řeči vázané i&#160;nevázané, a&#160;to ke škodě svých obchodních podniků, z&#160;nichž ani jediný toto stálé soužití s&#160;ladnými bohyněmi umění na dlouho nevydržel.</p>
			<p class="MLP_text ParaOverride-1">Ale teprve když se uchýlil do soukromí, počal se strýc starati o&#160;jakýsi pořádek ve svých sebraných spisech, by památka po něm zbyla. Nebyla to snadná věc a&#160;úspěch mohl býti jen částečný. Sám objevil jsem náhodou, když jsem ve dřevníku v&#160;mladické zvědavosti prohlížel staré haraburdí, Hlavní knihu dávno k&#160;věčnému odpočinku uloženou a&#160;v&#160;ní pod heslem Má dáti píseň, kterou strýc Jindřich skládal někdy před třiceti a&#160;snad více lety. Zpívala se podle árie kterési někdy slavné opery a&#160;zněla:</p>
			<p class="MLP_verse_-12-12- ParaOverride-1">Dostala Anička<br/>ke svému svátku<br/>od svého ševčíčka<br/>botky na památku.<br/>Proto holky bezbotý,<br/>vemte si, vemte si,<br/>za milovníka<br/>obuvníka.</p>
			<p class="MLP_text_-0-12- ParaOverride-1">Brzy na to obrátil se na mě můj strýc, když věc s&#160;kalhotami a&#160;prádlem k&#160;jeho úplné spokojenosti vyřízena byla, lístkem, jehož východiskem byly mořské lázně v&#160;Gradu, a&#160;který byl následujícího znění:</p>
			<p class="MLP_dopis_bez1radku_-I- ParaOverride-1">Milý synovče!</p>
			<p class="MLP_dopis_bez1radku_-I- ParaOverride-1">Moje choroba se čím dále tím více zhoršuje, a&#160;ptám se sama sebe, zdali může býti vůbec ještě hůře, a&#160;není-li smrt jediným žádoucím lékem proti mým strastem. Dojat si vzpomínám na bachořici, kterou Tvoje matka na jaře přiložila ke své zásilce. Je mi líto, že jsem se nemohl k&#160;Vám podívat, abych jí poděkoval. Kdo pak ještě dnes uzná starého strýce hodna pohledu, a&#160;přece se opuštěnému člověku po ničem tak nestýská, jako po kapce soucitu a&#160;dobroty. Je zde strašné vedro a&#160;moře od těch dob, co se každý chodí do něho koupat, je čím dál tím špinavější, tak že vláda, jak se proslýchá, bude musit zastavit výrobu soli z&#160;mořské vody a&#160;hodlá tuto kapalinu upotřebiti k&#160;vyrábění sirek. Co se týče vydání mých spisů, mám nyní nejlepší naděje. Zvíš taky, jak je to těžké přimět nakladatele, aby vzal Tvůj rukopis do ruky, a&#160;téměř nemožné je ho přinutiti, aby si jej přečetl. Poslal jsem do Prahy svůj román, rekomandovaně, a&#160;jako vždycky, přiložil jsem také zpáteční porto. Je tomu již čtrnáct dní, kritická doba již minula, a&#160;moje práce mi dosud nebyla vrácena. Mám tentokráte nejlepší naděje, že přece jen moje jméno bude vyrváno nicotě, že nezahynu docela v&#160;blízké své tělesné smrti. Podívej se, mně se zdá, že jsem u&#160;Vás zapomněl svoje límce. Znamenané je nemám, ale padnou mi všechny od čísla 39 až do 45.</p>
			<p class="MLP_dopis_-I- ParaOverride-1">Tvůj Tě milující</p>
			<p class="MLP_dopis_podpis_-I- ParaOverride-1">strýc Jindřich.</p>
			<p class="MLP_text ParaOverride-1">Na můj dotaz o&#160;strýcových límcích odpověděla matka velmi rozhodně, že strýc u&#160;nás nic nemá, a&#160;že je na čase, aby s&#160;jeho příživnictvím se udělal rázný konec. Starý nestyda prý raději prádlo zahazuje, než by obětoval několik haléřů na vyprání, neboť ví, že se vždycky najde v&#160;rodině dosti hlupáků, kteří mu zase něco pošlou. Z&#160;téhož prý důvodu nedává si spravit ani boty, ani šaty.</p>
			<p class="MLP_text ParaOverride-1">Naše matka nepatřila sice k&#160;předbojovnicím ženského hnutí, ale když řekla ne, tak se proti tomu nedalo nic podniknout, ani kdyby se horní dolní sněmovna byly usnesly na opaku. Neposlal jsem tedy nic, a&#160;dopisování uvázlo asi na rok, kdy se strýc Jindřich znovu přihlásil tímto lístkem:</p>
			<p class="MLP_dopis_podpis_-I- ParaOverride-1">Porto Roso, 21. dubna 1901.</p>
			<p class="MLP_dopis_bez1radku_-I- ParaOverride-1">Milý synovče!</p>
			<p class="MLP_dopis_bez1radku_-I- ParaOverride-1">Co je člověku platno moře, slunce, hory a&#160;veškeré krásy přírodní, když nepříznivý osud stále jej pokořuje; pokořuje je vlastně slabé slovo, spíše by se musilo říci: když ho každou chvíli rozšlápne! Dětí nemám, tak co po mně tady na světě zbude? Běda, my samotáři žijeme snad někdy jako králové, ale umíráme vždycky jako žebráci! Nemůžeš si vůbec představit, co se mi přihodilo. Můj román, jak asi víš, nebyl mi dlouho vracen. Z&#160;počátku mi to dělalo radost, moje naděje rostla, ale když věc trvala půl roku, tři čtvrti roku, počal jsem býti netrpělivý a&#160;napsal jsem nakladateli několik listů, co s&#160;tím je. Před třemi nedělemi dostanu poštou rukopis. Byl jsem zdrcen; ale považ si ještě moje překvapení, když zásilku otevřu a&#160;zřím cizí písmo. Prohlížím to a&#160;vidím, že je to sbírka povídek; má to vzletný název Nezabudky a&#160;napsala to nějaká Lidunka Podhájská. Psal jsem ihned do Prahy, že stala se mýlka, že mi místo mé poslali cizí věc. Odpověděli mi zdvořile, že prý nic ode mne již nemají, a&#160;myslím-li, že jsem byl zaměněn se slečnou Podhájskou, ať se s&#160;ní o&#160;tom sám dorozumím, adresu její přiložili. Řekni mi, co mám nyní dělat? Studený pot mi vystupuje na čele, povážím-li, že tato zajisté mladá a&#160;cnostná dívka dostala do rukou moji práci, která při vší své ceně nebyla určena pro takové obecenstvo. Snad slečna Lidunka se rozčilí tak, že onemocní. Jistě však mnou opovrhuje, jestliže spis můj již prolistovala. Za živého Boha bych se nyní neodvážil na ni se obrátit. Myslím však na ni celý den a&#160;v&#160;duši zní mi slova básníkova:</p>
			<p class="MLP_verse_-I-_-12-12- ParaOverride-1">Mně jest, jak měl bych vložit<br/>své ruce na hlavu tvou:<br/>Kéž Bůh tě zachovat ráčí<br/>tak čistou a&#160;spanilou<span xml:lang="en-US">!</span></p>
			<p class="MLP_dopis_-I- ParaOverride-1">Nevidím jiné cesty, než znovu celou věc na čisto opsati. Bohudík zachoval se ještě původní rukopis tužkou, myslím, že bude u&#160;Vás v&#160;knihovně nebo mezi starými papíry v&#160;dřevníku. Vyhledej to laskavě a&#160;pošli mi to, nic jiného se neodvažuji žádat, ani moje límce jste mi posledně neposlali. O&#160;starého strýce nikdo nedbá. Však se všichni podiví po mé smrti, až jim vysvitne z&#160;mé závěti, že nikoliv nejbližší svazky příbuzenské, nýbrž vzájemná láska a&#160;oddanost to byla, kterou jsem se snažil odměniti, pokud ovšem tyto nadpozemské cnosti pozemskými prostředky vyvážiti lze. Myslím, že si rozumíme.</p>
			<p class="MLP_dopis_-I- ParaOverride-1">Tvůj Tě milující</p>
			<p class="MLP_dopis_podpis_-I- ParaOverride-1">strýc Jindřich.</p>
			<p class="MLP_text_-0-12- ParaOverride-1">Kdo nebyl knihovníkem nebo aspoň sluhou v&#160;nějakém neprozkoumaném archivu, nemůže míti ponětí, co se člověk naloká prachu, když se probírá starými papíry. Vypadal jsem jako kominík a&#160;při tom jsem co chvíli musel usednout na rozbitou bednu, čísti nečíslované stránky a&#160;hledati jejich souvislost. Látka k&#160;románu byla vzata ze života trhovců. Strýc Jindřich to také vyjádřil již ve věnování: </p>
			<p class="MLP_dopis_bez1radku_-I- ParaOverride-1">Jarmarečníci, zloději, cigáni, lupiči, komedianti!</p>
			<p class="MLP_dopis_bez1radku_-I- ParaOverride-1">Vám, kteří roznášíte pochodeň civilisace do nejzapadlejších dědin, Vám, obmyslným cestovatelům a&#160;neklidným průkopníkům, věnuje tuto svou knihu starý Váš kolega</p>
			<p class="MLP_dopis_podpis_-I- ParaOverride-1">spisovatel.</p>
			<p class="MLP_text_-12-12- ParaOverride-1">Všecky stránky významného díla, které dosud nepropadly zkáze, jsem konečně jakž takž s&#160;nadlidským úsilím shledal a&#160;poslal jsem to strýcovi. Neodpověděl mi, a&#160;mnoho času uplynulo, než dal opět o&#160;sobě vědět. Byl jsem tehdy na Umělecké Akademii v&#160;Drážďanech, když mne zase došel lístek strýcův, datovaný v&#160;Karlových Varech, s&#160;obvyklým oslovením a&#160;tohoto znění:</p>
			<p class="MLP_dopis_bez1radku_-I- ParaOverride-1">Nemo propheta in patria, nikdo není prorokem ve své vlasti, praví přísloví, jehož správnost lze přijati s&#160;tou výhradou, že i&#160;doma lze poznat proroka dle toho, jak mu lítá kamení okolo hlavy, čehož, obrazně míněno, i&#160;já jsem příkladem. Kdybych Ti chtěl vypsati, co jsem ústrků v&#160;poslední době vytrpěl, nestačil by na to tento lístek, i&#160;kdybych psal sebedrobněji a&#160;nejen kolmo přes řádky, ale i&#160;šikmo zprava a&#160;šikmo zleva. Karlovarská radniční klika nechce nás, kteří neplatíme lázeňskou taxu a&#160;bydlíme v&#160;okolních obcích, připustiti k&#160;léčivému prameni! Ó&#160;lidskosti! Nad hrobem stojící stařec má bídně zahynouti, že nemá peněz na vyhazování. Psaní ti píšu v&#160;Karlových Varech na poště, ale bydlím ve vsi u&#160;jakési báby. Nedávno se mne ptala, chci-li k&#160;snídani buchtu. Odpověděl jsem jí: Nechci buchtu, chci buchty! Ale bába, zdá se, nerozumí vtipu. A&#160;poslyš, co se mi nestalo: Chodím dle zásad faráře Kneippa na výlety do okolí bos, taky tím člověk ušetří na obuvi. Ale znáš mě, že i&#160;s&#160;botami v&#160;rukou vypadám jako gentleman. A&#160;vidíš, v&#160;takové mizerné německé díře sebral mě strážník a&#160;odvedl k&#160;starostovi. Můžeš si představit, jak jsem byl rozhořčen. A&#160;hned na to nová nehoda mě stihla, z&#160;které jen s&#160;největší nouzí životem jsem vyvázl. Představ si: Automobil mě srazí na silnici k&#160;zemi, já zůstanu mrtev ležet a&#160;kromě toho si při pádu roztrhnu svrchník. Z&#160;automobilu sestoupil pán. Postaví se nad mé tělesné pozůstatky a&#160;praví: „Chcete třicet korun za ten roztržený svrchník?“ „Sto korun,“ odpověděl jsem s&#160;napětím všech sil. Pán zastrčil tobolku do kapsy. I&#160;řekl jsem tedy rychle: „Tak to dejte sem.“ Ale nemínil jsem se tím vyrovnat. Šel jsem hned k&#160;advokátovi v&#160;městě; je to taky trochu náš krajan. A&#160;víš, co mi odpověděl? Abych prý mu dal zálohu! To mě tak rozechvělo, že jsem se rozhodl po tolika trpkých zkušenostech odcestovati opět z&#160;vlasti, tentokráte pro pokročilou sezónu k&#160;Severnímu moři. A&#160;tu ke své radosti shledávám, že mě moje cesta povede městem, které jsi zvolil za svůj pobyt. Těším se, že brzy stisknu ruce svého universálního dědice&#160;– dědice ne pouze v&#160;hmotném, nýbrž i&#160;v&#160;myšlenkovém smyslu. Provedeš mě městem a&#160;pak bych také rád poznal život v&#160;ateliérech, víš jak to myslím. Tož brzy na shledanou! </p>
			<p class="MLP_dopis_-I- ParaOverride-1">Tvůj Tě milující</p>
			<p class="MLP_dopis_podpis_-I- ParaOverride-1">strýc Jindřich.</p>
			<p class="MLP_text ParaOverride-1">Nemohu říci, že bych byl měl velikou radost z&#160;ohlášené návštěvy mého drahého příbuzného. Byl jsem velmi zaměstnán, taky jsem nežil právě v&#160;nejlepších poměrech a&#160;pociťoval jsem spíše potřebu sám se povyraziti než baviti někoho jiného.</p>
			<p class="MLP_text ParaOverride-1">Kromě toho měl u&#160;mne strýc malý vroubek. Dlel jsem na návštěvě u&#160;svého bratrance Arnošta, když tu jsem spatřil na jeho stolku lístek od strýce Jindřicha. Začínalo to „milý synovče!“ a&#160;končilo univerzálním dědicem. Podivil jsem se, jak se z&#160;mých lístků některý mohl sem dostati, ale při bedlivé prohlídce jsem shledal, že je adresován bratranci Arnoštu.</p>
			<p class="MLP_text_-0-12- ParaOverride-1">Nezmínil jsem se o&#160;té věci, ale když mi strýc ohlásil svou návštěvu, odpověděl jsem mu následovně:</p>
			<p class="MLP_dopis_bez1radku_-I- ParaOverride-1">Milý strýčku!</p>
			<p class="MLP_dopis_bez1radku_-I- ParaOverride-1">Těším se velice na Tebe. Nemohu však pochopiti, proč stále mluvíš o&#160;stání nad hrobem. Buď dobré mysli a&#160;nevěř tomu. Tady kterýsi německý učenec, monista, dokazuje, že strýcové, po kterých by člověk mohl dědit, vůbec neumírají, to prý je pouze tisíciletý zakořeněný předsudek. Až přijedeš, ukážu Ti tu stať, bude Tě jistě zajímat. Zdravotně se mi tady dobře vede, ale jinak, deficiente pecu, deficit omne&#160;– nic! Co je všecko platné, když nejsou peníze! Přivez s&#160;sebou větší obnos, uděláme si několik veselých dnů a&#160;vysvobodíš taky mě tím z&#160;klepet trudnomyslnosti. Tak přijeď brzy s&#160;veselou myslí a&#160;plnou kapsou!</p>
			<p class="MLP_dopis_podpis_-I- ParaOverride-1">Tvůj oddaný synovec.</p>
			<p class="MLP_text ParaOverride-1">Od té doby jsme si se strýcem Jindřichem nedopisovali. Navštívit mě nepřijel, nýbrž jel k&#160;moři velikou oklikou přes Vratislav.</p>
		</div>
</body>
</html>