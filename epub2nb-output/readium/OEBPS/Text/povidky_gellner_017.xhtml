<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_gellner-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_gellner-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-13" class="MLP_uroven2_kapitola ParaOverride-1">Pan oficiál se žení</p>
			<p class="MLP_text_bez1radku ParaOverride-1">O&#160;politickém stranictví pana oficiála Popraše těžko jest určitým způsobem se vyjádřiti, mimo jiné také proto, že se zřídka v&#160;plné své síle projevovalo za denní doby. Od snídaně až do večera nevypustil pan oficiál z&#160;úst zbytečného slova ani o&#160;vnitropolitické, ani o&#160;zahraniční situaci, tu a&#160;tam z&#160;něho promluvilo pouze rozhorlení stavovské, těžko se smiřující s&#160;přetěžováním a&#160;ústrky, jimiž veřejnost obsypávala důležitý jím vyvolený obor životní práce.</p>
			<p class="MLP_text ParaOverride-1">Teprve po večeři se politická osobnost páně Poprašova vyhraňovala a&#160;to ne vždycky týmž způsobem. Při pivě byl pan oficiál celkem dosti konzervativní. Národní jeho vědomí sice nijak neochabovalo, spíše naopak, ale smiřoval se s&#160;naším politickým stavem i&#160;se ztrátou české samostatnosti a&#160;opakoval po Palackém, že kdyby Rakouska nebylo, musili bychom se ale honem přičiniti, aby jako bylo.</p>
			<p class="MLP_text ParaOverride-1">Při víně, při plamenném zlatém daru životodárného slunce, rozezvučela se v&#160;prsou páně Poprašových struna radikální. Dovolával se Palackého jako svědka, že jsme byli před Rakouskem a&#160;že budeme také po něm, mluvil o&#160;vojně, horoval pro balkánské Slovany, očekával, že záhy českému národu vzejde jitřenka nového dne&#160;– což se namnoze shodovalo se skutečností&#160;– a&#160;v&#160;důvěrném kroužku zapěl si dokonce bulharskou hymnu.</p>
			<p class="MLP_text ParaOverride-1">Prohřešili bychom se proti darům nebes, kdybychom opomněli zaznamenat na tomto místě politické účinky slivovice. Tyto byly druhu převážně demokratického a&#160;vzněcovaly v&#160;srdci lásku k&#160;ši­rokým vrstvám lidu. V&#160;takovýchto okamžicích tykal si pan oficiál Popraš se sklepníky a&#160;v&#160;kavárně přistupoval ke stolkům neznámých mužů z&#160;řad tělesně pracujícího občanstva, tiskl vřele mozolné ruce, připíjel si, poroučel ještě jedno kolo a&#160;nazýval každého bratrem.</p>
			<p class="MLP_text ParaOverride-1">Pokud se zřetel pana oficiála&#160;obracel k&#160;veřejným zájmům, směřovala ovšem jeho snaha proti nespravedlnosti a&#160;proti prospěchářství, ale nebylo lze zařaditi do některé z&#160;četných politických zásuvek tuto silnou osobnost, zrovna tak, jako nebylo možno rozlišovati, byl-li Popraš pivař či vinař. Pivo ovšem píval častěji, ale vysvětloval to samé jednostrannou zálibou, nýbrž svým sklonem k&#160;řádnému vykonávání povinností. Neboť jedině počestná chmelovina připomene člověku sladkou únavou, že nadešla doba návratu a&#160;že jitrem začíná opět den zasvěcený práci, k&#160;němuž je nutno nalézati nových sil posilujícím spánkem.</p>
			<p class="MLP_text ParaOverride-1">Je ovšem pravda, že naše tělesné ústrojí je tak založeno, aby přirozeně a&#160;beze všech pomůcek mohlo klesnouti v&#160;onen stav klidu, jejž spánkem nazýváme. Než jsou tu jemné rozdíly, i&#160;když ne ve věci samé, tož za to tím více v&#160;souběžných i v&#160;předcházejících úkazech.</p>
			<p class="MLP_text ParaOverride-1">Pan oficiál Popraš znal dobře z&#160;vlastních svých zkušeností, ovšem již v&#160;šedé dávnověkosti ležících, jak těžce se usíná člověku dokonale střízlivému. Převaluje se ze strany na stranu a&#160;hlava neustále se zaměstnává různými neodbytnými malichernostmi a&#160;zbytečnými starostmi. Tu vystupuje před naším duševním zrakem přednosta kanceláře a&#160;udílí svému podřízenému nos, nijak nedbaje přítomnosti sluhy. Tu zase se vynořuje v&#160;hlavě vzpomínka na směnku, kterou jsme podepsali svému nejlepšímu příteli, týmž okamžikem ztrativše ho pro vždycky &#160;z očí. Nebo se zjeví před námi ladná dívčí postava, sladká vzpomínka na milou chvíli mladického roztoužení ovane skráně, a&#160;to všecko zapadne náhle v&#160;propast nenávisti vůči celému lidstvu, neboť nelze zapomenouti, jak jsme tenkráte večer doma pohřešili zlatou jehlici do vázanky.</p>
			<p class="MLP_text ParaOverride-1">Docela jinak se usíná, má-li člověk svou míru. Může se ti sice přihodit, že při svlékání porazíš židli, že kabát místo na věšák chceš zavěsiti kamsi do volného prostoru a&#160;že drcneš hlavou do skříně. Jakmile však zhasneš svíčku a&#160;zalezeš do peřin, zavřou se ti oči, a&#160;dobrotivý spánek pojal tě již ve svou náruči.</p>
			<p class="MLP_text ParaOverride-1">Kdo zná smutné cesty osiřelého mládence k&#160;domovu, když proseděl celý večer u&#160;vody v&#160;kavárně a&#160;za noci se vrací zklamán ke svým nehostinným čtyřem stěnám, nebude se divit Poprašově nechuti vůči zdrženlivosti v&#160;popíjení k&#160;tomu účelu vyráběných látek a&#160;vůči celému novodobému abstinentismu, jenž rok co rok svým nepřirozeným učením vrhá tisíce a&#160;tisíce osob obojího pohlaví na pospas trudnomyslnosti.</p>
			<p class="MLP_text ParaOverride-1">U&#160;pana oficiála Popraše zastavila se ovšem abstinentská propaganda jako před nedobytnou tvrzí. Pan oficiál nepropadl bytostí svou trudnomyslnosti, ani se nevracel s&#160;ponurým steskem v&#160;srdci do svých čtyř chladných stěn, nýbrž měl vždycky za pozdní doby noční již svou míru a&#160;vznášel se, spíše než šel k&#160;svému domovu, a&#160;tahal svoje nohy za sebou s&#160;pocitem a&#160;vzezřením polosplasklého balonu, letícího nízko nad zemí a&#160;vlekoucího po nesrovnalostech půdy svůj sem tam se zmítající člun.</p>
			<p class="MLP_text ParaOverride-1">Věčná touha po krásnu, po ženské něžnosti, jež tak důmyslným způsobem doplňuje mužskou drsnost, nezmizela ovšem ani při životě zde vylíčeném a&#160;svědomitě popsaném ze srdce pana oficiála. Milostný vznět ztrácel pouze svoje drsné hrany a&#160;neroztřiďoval bezcitné bližní na hezké a&#160;nehezké. Také sluší podotknouti, že zájem o&#160;krásnější polovinu lidstva budil se v&#160;panu oficiálovi ještě poněkud později než starost o&#160;věci veřejné a&#160;sváděl ho někdy na křivolaké cesty či správněji řečeno do křivolakých ulic, odkud zazníval do temna noci ztlumený zvuk gramofonu a&#160;orchestrionu.</p>
			<p class="MLP_text ParaOverride-1">Jisto jest, že byl oficiál Popraš velice nešťastný. Sám si toho nebyl ovšem určitě vědom, ale za to tím dokonaleji byla o&#160;tom přesvědčena paní radová Slabá, jejíž manžel býval večerním a&#160;nočním soustolovníkem páně Poprašovým, kdykoli se mu k&#160;tomu naskytla příležitost nebo výmluva.</p>
			<p class="MLP_text ParaOverride-1">„Muži!“ pravila kdysi ráno při snídani paní radová, „to se vydáváš za přítele kohosi a&#160;necháš ho tak bez pomoci se trápit?“</p>
			<p class="MLP_text ParaOverride-1">„Trápit?“ otázal se poněkud přihlouple pan rada a&#160;po chvíli dodal nejistým hlasem; „Já bych myslil, abychom se do toho nepletli.“</p>
			<p class="MLP_text ParaOverride-1">„Leodegare!“ řekla pouze káravě přísná choť a&#160;zadívala se na svého manžela tak pronikavým pohledem, že spolkl celou půlku rohlíku, kterou držel v&#160;ruce; následovalo dlouhé kuckání; o&#160;věci bylo rozhodnuto, a&#160;domácí porada se rozešla.</p>
			<p class="MLP_text ParaOverride-1">Ještě dopoledne, když malou svou dcerku vypravila do školy a&#160;v&#160;kuchyni dala všechny nutné rozkazy, odebrala se paní radová Slabá ku své mladé přítelkyni, paní profesorové Klotáskové. Za krátkou poměrně chvíli, mezi ochutnáváním čtyř druhů zavařenin a&#160;rovněž domácí višňovky, sjednotily se obě paničky jakž takž na osobě dívky, o&#160;niž bylo ve hvězdách psáno, že bude oslazovati pozemskou pouť pana oficiála Popraše.</p>
			<p class="MLP_text ParaOverride-1">Podle úmluvy doprovázely obě manželky, paní radová i&#160;paní profesorová, kteréhosi večera své muže k&#160;jejich hospodskému stolu. Oficiál Popraš seděl již na obvyklém místě, neboť náležel k&#160;oněm spolehlivým besedníkům, kteří bývají v&#160;hospodě první a&#160;jsou tak zdvořilí, a&#160;dobře vychovaní, že nikdy nerozbíjejí společnost, to znamená, že se zvedají od stolu poslední; krom toho nevyhledávají jiných zábav a&#160;marností světských, jsou vždy na povědomém místě k&#160;nalezení, a&#160;tím tvoří jaksi pevnou osu společnosti, což pro živnost hostinskou je neocenitelným požehnáním.</p>
			<p class="MLP_text ParaOverride-1">Paničky, jimž uctivým povstáním každý světa znalý člověk přenechává u&#160;stolu výběr místa, vzaly si pana oficiála mezi sebe. Z&#160;počátku se mluvilo k&#160;celé společnosti, později však obě dámy a&#160;jejich oběť utvořily si svůj důvěrný kroužek, a&#160;paní radová Slabá zanotovala svůj zpěv o&#160;tichých radostech rodinného přístavu. Vypravovala o&#160;žertovných nápadech své sedmileté dcerušky, o&#160;tom, jak nedávno přišla domů ze školy po hodině náboženství, nechápajíc docela smyslu panem katechetou vykládaných božích přikázání a&#160;ptala se: „Mamičko, co je to smilnit?“</p>
			<p class="MLP_text ParaOverride-1">Konečně se přešlo k&#160;jádru věci, a&#160;když paní radová řekla poněkud vyčítavým hlasem svému společníku: „Vidíte, mohl byste některou hezkou a&#160;hodnou dívku učinit šťastnou,“ udělalo se panu oficiálovi jaksi horko, i&#160;hrábl si do řídkých vlasů, které si s&#160;obzvláštní dovedností honil v&#160;tenkých pramíncích po hlavě od ucha k&#160;uchu. Bylo mu kolem srdce skoro jako tehdy, když co mladý středoškolský žák chodil na besedu ke svým bytným a&#160;bavil se s&#160;třináctiletou Aninkou, a&#160;její otec, souchotinářský krejčí, vzhlédl na ně od své práce a&#160;pomyslil si trochu hlasitě: „Kdož ví<span xml:lang="en-US">!</span>“</p>
			<p class="MLP_text ParaOverride-1">Svou vyvolenou, neboli přesněji řečeno vyvolenou obou dobře s&#160;ním smýšlejících paniček, oficiál Popraš neznal, aniž se pamatoval, že by ji byl kdy viděl. Dle dohody měl se s&#160;ní seznámiti na večerní procházce, jejíž datum i&#160;místo bylo hned ustanoveno, a&#160;paní profesorová Klotásková hořela ochotou předvésti nic netušící slečnu jejímu ctiteli a&#160;býti záštitou jí a&#160;rozpoznávacím znamením budoucímu ženichovi.</p>
			<p class="MLP_text ParaOverride-1">Pan oficiál byl vskutku dochvilný. Půl hodiny před určenou dobou loudal se již z&#160;domova. Musíme však pohříchu doznati, že nebyly to radostné pocity, které se zračily ve tváři páně Poprašově. Bylo mu jaksi trapno a&#160;úzko, na cestě si vzpomněl, že má poněkud rýmu a&#160;jen jeden kapesník v&#160;kapse. Dále cítil hroznou prázdnotu v&#160;hlavě, která dokonce i&#160;navenek se projevila tím, že svého představeného, s&#160;nímž se potkal, pozdravil slovy „dobré jitro!“, ačkoli se již sklánělo k&#160;večeru&#160;– o&#160;nemístné důvěrnosti pozdravu ani nemluvě.</p>
			<p class="MLP_text ParaOverride-1">Kromě toho cítil pan oficiál strašné sucho v&#160;hrdle a&#160;v&#160;ústech a&#160;uvědomil si, že za takovéhoto stavu není možno srozumitelně pronésti ani jediného slova. Příčina těchto bolestí byla nasnadě – pro samé strojení a&#160;spěch zapomněl doma něco pojíst a&#160;popít.</p>
			<p class="MLP_text ParaOverride-1">Odpomoc kynula vábivým výkladem lahví a&#160;uzenářského zboží v&#160;oknech vinárničky, která byla na cestě. Pan Popraš vstoupil, poručil si čtvrtku vína a&#160;paprikovanou slaninu&#160;– ale rychle!</p>
			<p class="MLP_text ParaOverride-1">Hned po prvním doušku se mu ulevilo, a&#160;po slanině dostal teprv hlad. Dal si tedy ještě čtvrtku a&#160;objednal si klobásy s&#160;křenem. Strašně dlouho je vařili, a&#160;než je pan oficiál šťastně snědl, měl již půlhodinové zpoždění. Nastala tma, a&#160;náš ženich, je-li dovoleno jej tak nazývati, uznal, že proti osudu je marno vcházeti v&#160;zápas, povzdychl si a&#160;poručil si ještě jednu.</p>
			<p class="MLP_text ParaOverride-1">Milostpaní Klotásková byla právem uražena a&#160;když se opět setkala s&#160;panem Poprašem, nevyčetla mu sice, že se nedostavil vůbec k&#160;umluvené schůzce, ale za to mluvila s&#160;ním chladně, jako s&#160;cizincem. Pan oficiál se vymlouval, omlouval, zapřísahal a&#160;prosil za odpuštění. Konečně řekla paní profesorová, ale stále tak trochu ledově: „Chcete-li, přijďte ve čtvrtek do divadla. Můžete nás pak vyprovodit domů.“</p>
			<p class="MLP_text ParaOverride-1">Oficiál Popraš s&#160;radostí svolil, a&#160;teprve, když nastal večer osudného dne, uvědomil si celý dosah svého slibu. Divadel totiž příliš nemiloval. Poslal si pro šunku, snědl ji a&#160;vypil k&#160;tomu láhev lehkého piva, ale ve vnitřnostech cítil stále velikou prázdnotu. Zlámal tři kostěné knoflíčky ke košili, ale konec konců se přece jen dostrojil a&#160;vyšel z&#160;domu.</p>
			<p class="MLP_text ParaOverride-1">Na cestě si vzpomněl na onen den, kdy byl naposled v&#160;divadle. Bylo to o&#160;filharmonickém koncertě. Bylo mu již nevolno před přestávkou, neboť snědl dvě jelítka a&#160;dvě jitrničky se zelím a&#160;s&#160;brambory a&#160;jak seděl v&#160;natřískané a&#160;přehřáté místnosti na sedadle v&#160;prvních řadách, začlo to v&#160;něm kvasit. Ale zůstal a&#160;po přestávce již nebylo možno se vzdálit, aniž by člověk na sebe obrátil pozornost celého sálu. Nastala mu nepopsatelná muka, a&#160;pan oficiál stále jen trnul úzkostí, že s&#160;výkřikem se skácí se své židle raněn mrtvicí.</p>
			<p class="MLP_text ParaOverride-1">Nebylo divu, že tato vzpomínka nedávala panu oficiálu valně chuti ke vstupu do chrámu umění. Ani sám nevěděl, jak se to stalo, a&#160;zahnul za roh do své hospody, poručil si slušnou večeři a&#160;sklenici plzeňského a&#160;přenechal svému osudu svoji nevěstu i&#160;její průvodkyni.</p>
			<p class="MLP_text ParaOverride-1">Od těch dob se manželkám obou svých přátel vyhýbal. Vzkázal jim pouze po mužích, že se cítí večer po celodenní námaze vždy nesmírně unaveným a&#160;neschopným cokoli podniknouti. Tím, myslil si, bude nešťastná myšlenka ženitby navždy zažehnána, a&#160;vše se vrátí zase do obvyklých svých kolejí.</p>
			<p class="MLP_text ParaOverride-1">Místo toho však mu pan rada Slabý vyřídil v&#160;sobotu večer pozvání na neděli k&#160;dopolednímu koncertu. Také pan Klotásek dostavil se zároveň s&#160;přítelem Slabým a&#160;užili rádi této příležitosti, aby přinesli úlitbu věkožízným bohům.</p>
			<p class="MLP_text ParaOverride-1">Táhlo již k&#160;ránu, když naši tři přátelé nejistými kroky ubírali se ke svým domovům. Proti nim kráčela jakási ženská postava, která však asi již vstala z&#160;lože, a&#160;opatrně se opožděným chodcům vyhnula. Přes to jí projevoval ještě do dálky pan oficiál Popraš horlivou pozornost. Když pak ranní poutnice zmizela, pravil ke svým druhům, škytaje za každým třetím slovem: „Máte pravdu, musím konečně do toho praštit, abych se měl taky dobře na světě. Když si pomyslím, že každého z&#160;vás očekává doma milující choť…“</p>
			<p class="MLP_text ParaOverride-1">„Nemaluj čerta na zeď!“ ohražoval se pan rada Slabý a&#160;jal se hledati kdesi v&#160;kapsách u&#160;kalhot svoje hodinky. Po delším úsilí je našel, snažil se rozluštiti při matném světle nastávajícího jitra, jak je pozdě a&#160;bručel si do vousů: „Sakra, jen aby stará nebyla již vzhůru!“</p>
			<p class="MLP_text ParaOverride-1">Klotásek zapištěl smíchy, chytil Popraše za límec u&#160;kabátu a&#160;křičel: „Snad si nemyslíš, novorozeně, že můžeš ženu vzbudit! Chytla by třeba svícen a&#160;dala by ti jednu po hlavě…“</p>
			<p class="MLP_text ParaOverride-1">„Čerta po všem,“ huboval Popraš, namáhaje se vstrčiti klíč do zámku. Byl první doma, měl nejblíže, poněvadž si vždy moudře volil byt zrovna uprostřed mezi kanceláří, hospodou a&#160;kavárnou.</p>
			<p class="MLP_text ParaOverride-1">Když se druhého dne vzbudil, táhlo již na jedenáctou. Vzpomněl si na dostaveníčko a&#160;na dopolední koncert, ale v&#160;tom již padl jeho pohled na láhev s&#160;vodou. Vypil nejdříve sklenici, ale potom chopil se lahve a&#160;lil do sebe její obsah, až mu koutky úst přetékalo. V&#160;polité košili zalezl si zase do postele, přetáhl si peřinu přes hlavu a&#160;spal až do večera.</p>
		</div>
</body>
</html>