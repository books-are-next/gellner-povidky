<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_gellner-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_gellner-2" xml:lang="cs-CZ">
		<div class="Z-kladn--textový-r-meček">
			<p id="_idParaDest-1" class="MLP_uroven2_kapitola ParaOverride-1">Cesta do hor</p>
			<p class="MLP_text_bez1radku ParaOverride-1">O&#160;životě starých Slovanů nemáme nijakých přesných a&#160;spolehlivých záznamů, a&#160;jazykozpyt musí nám nahražovati scházející dějinné prameny. Pozorujeme-li naši mluvu, shledáme i&#160;beze vší vědecké průpravy, že sloveso píti je stejného kmene jako pivo, kdežto podstatné jméno voda se svrchu uvedeným slovesem v&#160;žádném jazykovém vztahu není. Z&#160;čehož následuje, že již staří Slované pivo za určené k&#160;pití považovali, vodě jiné obory zužitkování poukazujíce.</p>
			<p class="MLP_text ParaOverride-1">Vděčné potomstvo vážilo si drahocenného odkazu předků a&#160;název plzeňského či prostě českého piva hlásá slávu národa po celém světě a&#160;činí zároveň cizí země a&#160;říše pro věrné syny vlasti obyvatelny. Čechovi menšího sebezapření je třeba k&#160;pobytu mezi odvěkými německými nepřáteli než v&#160;kruhu bratří Slovanů, kteří však o&#160;dobrý doušek špatně mají postaráno. Z&#160;jižních zemí habsburského mocnářství utíkají čeští úředníci po nedlouhé době s&#160;výkřikem nejhlubšího zklamání: Není tam piva!</p>
			<p class="MLP_text ParaOverride-1">Starý Peregrin Vobloha měl pravovárečný dům sice – ne v&#160;Plzni, ale tím spíše mohl si každého roku svou várku odpít. V&#160;nejbližším okolí města byly ještě čtyři pivovary, a&#160;Peregrin často v&#160;neděli ubíral se do některého z&#160;nich s&#160;celou svou rodinou na výlet. Vedl za ruku malého Emánka, a&#160;když přišli za město, dával otec synovi vzácná poučení v&#160;zeměpise a&#160;místopise kraje. „Tamhle,“ vykládal, ukazuje svou holí, „leží Praha. To je hlava českého království a&#160;jsou tam veliké restaurace a&#160;pivovary, Choděrovy, U&#160;Fleků, U&#160;Kuřího oka. Tam v&#160;tu stranu je Plzeň, tam dostaneš u&#160;Salcmanů za osm krejcarů nejlepší plzeňské, plnou sklenici bez pěny. A&#160;tadyhle tím směrem je Vídeň, sídlo rakouských panovníků; taky je tam dobrá hospoda, Liberecký pajzl, blízko nábřeží. A&#160;vidíš v&#160;dálce ty hory? To je chudý kraj. Špatná půda, bídný dobytek, a&#160;pivo tam vůbec není k&#160;pití. Pijou tam většinou kmínku a&#160;alaš.“</p>
			<p class="MLP_text ParaOverride-1">Emánek vstoupil záhy do šlépějí svého váženého otce. Začal chodit buď sám, nebo se stejně starými městskými synky do útulné hospody na náměstí, kde posluhovala&#160;– ovšem často se střídající&#160;– sklepnice.</p>
			<p class="MLP_text ParaOverride-1">Hoši navštěvovali oblíbenou svou místnost hlavně v&#160;odpoledních hodinách, kdy jiných hostů bylo pomálu, ale ne snad proto, že by byli měli strach před přísnými rodiči! Stalo se, že Peregrin Vobloha také náhodou v&#160;týž čas zapadl do této hospody. Sedl si pouze k&#160;jinému stolu, a&#160;když se napil, obrátil se přes celou místnost k&#160;svému synu a&#160;pravil rozvážným hlasem: ,,Emane, nějaké pivo si můžeš koupit, abys zesílil, ale nekuř! Zkazíš si jen plíce.“</p>
			<p class="MLP_text ParaOverride-1">Přesto naučil se Eman i&#160;polykat kouř i&#160;pouštět nosem i&#160;dělat kolečka, ale ustálil se konečně na viržinkách. V&#160;ochutnávání piva vyrovnal se brzy nejlepším mužům obce a&#160;při prvním doušku rozeznal malorohozecké od klášterského. Jinak prožíval svoje jinošská léta jako všichni ostatní mladí lidé, zhasínal svítilny, sepral se se strážníkem a&#160;ponocnému utekl s&#160;halapartnou.</p>
			<p class="MLP_text ParaOverride-1">Pozvolna přidržoval otec Peregrin svého synka k&#160;vážnému životnímu povolání a&#160;sotva dvacetiletého poslal jej poprvé za různými nákupy do Prahy. „Vyhledej hostinec U&#160;Mariánského obrazu,“ pravil posléze, „budeš-li mít hlad a&#160;žízeň, a&#160;jdi se tam občerstvit!“</p>
			<p class="MLP_text ParaOverride-1">Studenou telecí, kterou mu otcova hospodyně dala s&#160;sebou na cestu, snědl Eman, než vlak dojel na první stanici. Jakmile pak v&#160;Praze sestoupil s&#160;vlaku, pocítil znovu hlad a&#160;žízeň, i&#160;počal se sháněti po hostinci U&#160;Mariánského obrazu. Ptal se lidí, jeden ho posílal nalevo, druhý napravo, a&#160;bylo již odpoledne, když hledanou místnost nalezl. Pojedl, popil si, pak se podíval na hodinky, a&#160;vida, že hodina odjezdu se blíží, šel zase na nádraží a&#160;přijel domů, pro hledání Mariánského obrazu nic ze vznesených naň úkolů nevyřídiv.</p>
			<p class="MLP_text ParaOverride-1">Pozdější obchodní cesty Emanovy byly již šťastnější a&#160;získal si jimi naprostou spokojenost otcovu. Z&#160;jedné takové cesty přivezl si Emanuel Vobloha taky nevěstu, zrovna z&#160;těch hor, o&#160;kterých mu jeho otec jako malému chlapci vykládal, že se tam nic pořádného nerodí, a&#160;pivo tam není k&#160;pití.</p>
			<p class="MLP_text ParaOverride-1">Emanova vyvolená byla jednou z&#160;osmi dcer evangelického faráře. Novomanželé byli po evangelicku sezdáni, a&#160;Eman musil podepsat revers o&#160;příslušnosti ženského svého potomstva k&#160;evangelické církvi. V&#160;rodném městě, které bylo dočista katolické&#160;– až na několik židů&#160;– sňatek s&#160;pastorovou dcerou nijak Emanovi neubral obliby, ba i&#160;jemnostpán děkan hrál dále s&#160;mladým i&#160;starým Voblohou karty, jako by se nic nebylo stalo.</p>
			<p class="MLP_text ParaOverride-1">Po veselce jel Eman s&#160;mladou svou paní do Prahy a&#160;do Vídně, za čtrnáct dní se vrátili, ale ani pak ještě se nikde neukazovali. Tu potkal mladého Voblohu soused Kadlátko, truhlář a&#160;obchodník rakvemi, a&#160;řekl mu: „Emane, mně se zdá, že jsi pod pantoflem.“</p>
			<p class="MLP_text ParaOverride-1">Na důkaz své mužné nezávislosti šel Eman s&#160;milým přítelem a&#160;nevrátil se až k&#160;ránu, a&#160;to byl trochu chybný na chůzi. Mladá paní se dala do pláče, když svého zbloudilého chotě spatřila, chodila po domě se sepjatýma rukama jako vyjevená, a&#160;zatím co Eman vyspával, psala dopis plný nářků svým rodičům.</p>
			<p class="MLP_text ParaOverride-1">K&#160;odeslání této první stížnosti ovšem nedošlo, neboť než psaní několikráte proudem slz zkažené bylo opravdu dohotoveno, byl již spánkem osvěžený manžel na nohou a&#160;dovedl se ženě tak pěkně zalichotit, že se zase smířila. Však se Eman v&#160;tom vyznal! Byl vůbec hezký člověk, pomenší, s&#160;veselýma očima novorozeněte, a&#160;chtěl-li, dovedl vytahovat obočí na vrch hlavy. Když se rozněžnil, hladil svou manželku po rukou a&#160;po zádech jako kocour, nazýval ji nejsladšími jmény a&#160;chválil její krásu, její černé vlasy a&#160;její ztepilý vzrůst. „Nevím, nevím,“ říkával, „tam u&#160;vás v&#160;horách, koně jsou malí, krávy taky&#160;– a&#160;ty jsi taková dlouhá!“</p>
			<p class="MLP_text ParaOverride-1">Otci Peregrinu nastaly šťastné doby druhého mládenectví. Uchýlil se do soukromí, zůstával však v&#160;témže domě jako syn a&#160;snacha, u&#160;které se také stravoval. Ovšem ponejvíce jedl v&#160;hospodách. Již o&#160;desáté hodině dopoledne zašel si na jedno plzeňské, z&#160;kterého byly i&#160;dvě nebo tři. K&#160;tomu snědl malou papričku, někdy taky ještě dušené ledvinky nebo malou roštěnku na cibuli a&#160;pak šel domů k&#160;obědu. „Ale, tatínku, vždyť nic nejíte!“ naříkala snacha. „To víš, milá holka, starý člověk!“ omlouval se vážně otec Peregrin. Ale ani ta nejhezčí věc nemůže trvat věčně. Jednou po návratu z&#160;hospody natáhl se starý Vobloha zrovna mezi dveřmi svého pokoje jak byl široký a&#160;dlouhý. Klepla ho mrtvička a&#160;byl v&#160;pánu.</p>
			<p class="MLP_text ParaOverride-1">Tchánova smrt postrašila důkladně mladou paní i&#160;dopsala konečně svému důstojnému otci, aby přijel a&#160;manželovi vpravil rozumnější názory. Pan farář se nedal dvakrát pobízet, byl tu jako na koni, vzal si Emana stranou a&#160;začal mu kázat o&#160;alkoholu a&#160;zdrženlivosti. Emanovi se přednáška líbila, kýval hlavou a&#160;říkal: „Svatá pravda, svatá pravda!“ Ale když důstojný pán počal se obírati náhlým skonem starého Peregrina Voblohy a&#160;nešťastnou zděděnou náklonností jeho syna, nechtěl tomu pan zeť nijak rozumět a&#160;dušoval se: „Kolik myslíte, že jich piju? Vždyť já nic nepiju! A&#160;tatínek, chudák starý, měl přece už leta…“</p>
			<p class="MLP_text ParaOverride-1">Eman si nedovedl odepřít, aby se nepochlubil tchánem farářem svým známým v&#160;hospodě. Strejce příliš nepřekvapovalo, že měl kněz děti&#160;– vždyť přítomný obchodník sukny měl za ženu dceru katolického pana děkana. Vousy již spíš leckomu se zdály neobvyklými. „To mají všichni kněží od jejich víry,“ vysvětloval ochotně Eman.</p>
			<p class="MLP_text ParaOverride-1">Důstojný pan tchán si k&#160;velikému překvapení hostinského neporučil ani pivo, ani víno, ani kořalku, nýbrž sodovku&#160;– jako družička. „On nic lepšího nepije,“ vysvětloval zase Eman. „Taky nekouří, ani nešňupe.“</p>
			<p class="MLP_text ParaOverride-1">Strejcům to bylo divné i&#160;kroutili hlavami, vysypávajíce popel ze svých dýmek na podlahu.</p>
			<p class="MLP_text ParaOverride-1">Na druhý den pravil Vobloha ku svému tchánu: „Dnes bychom mohli jít zase do jiné hospody, kde vás ještě neznají.“ „Milý zeti,“ odvětil farář, „já nejsem žádné zvíře, abyste mne ukazoval po hospodách.“ A&#160;přes veškeré úpěnlivé prosby dcery i zetě odjel.</p>
			<p class="MLP_text ParaOverride-1">Boží slad chutnal Emanovi stále stejně dobře, ale o&#160;kouscích, které rozjařený manžel po hospodách a&#160;i jinde prováděl, se paní Voblohová málokdy dověděla, a&#160;když, tak jen náhodou. Jednou poslala služku s&#160;důležitým vzkazem za pánem do hostince. „Co tam pán dělá?“ zeptala se vrátivšího se děvčete. „Zpívá,“ zněla odpověď. „A&#160;pro boha, co?“ děsila se přísná manželka. „Červená růžičko, proč se nerozvíjíš?“ odvětila služka a&#160;dodala: „On už je trochu nachmelený.“ Toho dne běhala Emanova paní zase celá vyjevená a&#160;uplakaná po domě a&#160;naříkala: „Takovou hanbu mi dělá! A&#160;před cizími lidmi!“</p>
			<p class="MLP_text ParaOverride-1">Paní Voblohová málo vycházela, ale sousedky jí donesly zprávu o&#160;věci, která budila v&#160;městě značné pohoršení. Truhlář a&#160;obchodník rakvemi pan Kadlátko zřídil si pohřební ústav, první podnik toho druhu v&#160;celém kraji. Kadlátkovi čistí přátelé, mezi nimi i&#160;Eman Vobloha, jezdili s&#160;podnikatelem pohřbů po okolních obcích a&#160;pomáhali pozůstalým truchlícím zapíjet smutek. Když pak byli pod obraz boží, vlezli si na pohřební vůz, přikryli se černou plachtou a&#160;černě přistrojení koně jeli s&#160;nimi do města cestou necestou, jak sami chtěli, a&#160;příšerný průvod ten naplňoval hrůzou pozdní i&#160;ranní chodce.</p>
			<p class="MLP_text ParaOverride-1">Řádná žena, jakou paní Voblohová byla, nikdy si nemohla navyknouti na výstřednosti svého chotě. Pití jí bylo i&#160;po dlouhých letech manželství stále stejně protivným, jako jí byli proti mysli mužovi přátelé a&#160;celá ta pivní společnost i&#160;město samo. A&#160;poněvadž nelpěla nijak na mamonu, přemlouvala často svého muže, aby pamatoval na své zdraví a&#160;odstěhoval se s&#160;ní do hor. Líčila s&#160;vřelou touhou a&#160;láskou zelené vrchy, svěží lesíky a&#160;bublající potůčky mezi skalami. Když byl Vobloha v&#160;měkké náladě, zdálo se často, že již svoluje. „Vystavíme si sklep a&#160;můžeme mít vždy doma soudek dobrého piva,“ říkal. Ale když věc se stávala vážnou, nechtěl o&#160;stěhování ani slyšet.&#160;– „Hlouposti!“ zlobil se, „tady jsme, tady zůstaneme, mně se zde vede docela dobře!“</p>
			<p class="MLP_text ParaOverride-1">Hezká farářova dcera pomalu zešedivěla a&#160;jejímu muži vypadaly vlasy a&#160;tvář zalila červená záplava. Nevedlo se jim zle, až jednou Eman zpozoroval, že se mu večer špatně zouvají boty. Puchly mu nohy. Z&#160;počátku chodil o&#160;holi, později musil si navléci také bačkory na nohy a&#160;tak se loudal po městě. Když ho známí zastavovali a&#160;ptali se; „Co se vám to stalo, pane Vobloho? Co je s&#160;tebou Emane?“ odpovídal oslovený s&#160;jakousi radostnou pýchou, že dovedl udržet v&#160;slávě rodinnou tradici: „Ale vrazilo se mi pivo do noh!“</p>
			<p class="MLP_text ParaOverride-1">Lékaři mu zakázali pít i&#160;kouřit, ale Vobloha na to mnoho nedbal, chodil dále se svým přítelem a&#160;sousedem Kadlátkem po hospodách, každý týden do jiné, jak měli ve zvyku, a&#160;všude se jako obyčejně nakonec zle pohádali. Až kdysi přinesli Emana lidi domů ve mdlobách, jak s&#160;sebou uhodil za bílého dne na dlažbu ulice.</p>
			<p class="MLP_text ParaOverride-1">Dlouho se zmítal mezi tímto žíznivým údolím a&#160;onou věčnou várkou, až se přece jakž takž ze všeho vylízal. Bylo jaro, když zase po několika měsících vstal poprvé z&#160;lože a&#160;u&#160;otevřeného okna vystavoval svou žlutou hlavu a&#160;své těžko se otvírající oči teplým slunečním paprskům.</p>
			<p class="MLP_text ParaOverride-1">Po nepravidelné dlažbě náměstí hrčel těžký povoz a&#160;náhle zrovna pod oknem Emanovým zastavil. Vobloha se podíval dolů a&#160;viděl pohřební vůz, na něm kříž s&#160;vlajícím závojem a&#160;do vozu zapřažené černě přistrojené koně s&#160;chocholy na hlavách. Na kozlíku seděl soused Kadlátko a&#160;křičel nahoru do okna: „Tak co, Emane, svezeme se?“</p>
			<p class="MLP_text ParaOverride-1">Uzdravujícímu se Voblohovi udělalo se zas docela naměkko, převrátil se nazpět do pohovky a&#160;byl hezkou chvíli bez sebe. Jeho věrná choť s&#160;pomocí služky odnesla ho do postele, třela ho octem a&#160;plakala rozhořčením nad nešetrností surových lidí.</p>
			<p class="MLP_text ParaOverride-1">Když přišel Eman zase k&#160;sobě, pravila mu jeho žena: „Jak vidíš, tady zůstat nemůžeme. Pojedeme k&#160;nám, tam budeš v&#160;bezpečí před vším rozčilováním.“ „Jak chceš, maminko,“ odpověděl skromně Eman. A&#160;nedlouho po tom odvážel starobylý vůz, tažený dvěma koni do peřin zabaleného měšťana Emanuela Voblohu v&#160;průvodu starostlivé jeho choti tam do těch hor, kde jsou krávy malé jako kozy, žně až někdy na podzim a&#160;kde pivo vůbec není k&#160;pití.</p>
		</div>
</body>
</html>