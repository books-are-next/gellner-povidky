<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_gellner-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_gellner-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-12" class="MLP_uroven2_kapitola ParaOverride-1">Smysl života</p>
			<p class="MLP_text_bez1radku ParaOverride-1">Hloubavost Ferdáčkova se projevovala již v&#160;časném mládí, a&#160;to obzvláště v&#160;dobách, kdy byl nemocen. A&#160;Ferdáček churavěl často. Jeho matka, paní Hvízdálková, vdova po úředníku, brala slušnou penzi od státu a&#160;úroky z&#160;věna, které s&#160;ní její nebožtík muž dostal.</p>
			<p class="MLP_text ParaOverride-1">Paní Hvízdálková nedělala to jako jiné matky, které synkovi, stěžuje-li si na nějakou bolest, podvážou šátkem koleno a&#160;pak řeknou: „A&#160;už se kliď, kluku!“ Jemnocitná matinka, když Ferdáček začal naříkat, uložila ho hned do postýlky, rozetřela mu do koflíčka žloutek s&#160;cukrkandlem a&#160;poslala pro doktora.</p>
			<p class="MLP_text ParaOverride-1">Hvízdálkovic rodinný lékař byl starý pán se skly v&#160;zlatých obroučkách na nose, s&#160;holou hlavou a&#160;s&#160;krátce přistřiženými šedivými vousisky, které škrábaly jako všichni čerti. Rád si zažertoval zachovávaje při tom důstojnost svého stavu, ale hrůza z&#160;něho nešla.</p>
			<p class="MLP_text ParaOverride-1">Když vstoupil do pokoje, položil vážně klobouk a&#160;hůl na prádelník a&#160;čistě si svá zamlžená skla, naslouchal naříkání paní Hvízdálkové na chatrné zdraví Ferdáčkovo. Usmál se, potěšil a&#160;pak přistoupil k&#160;loži nemocného, pohladil kluka po hlavě a&#160;pravil: „Tak vyplázl jazyk!“</p>
			<p class="MLP_text ParaOverride-1">Potom si dal přinést kávovou lžičku, strčil ji synáčkovi do krku a&#160;kázal mu: „Řekl: á!“ Ferdáčka lžička poněkud dusila, vyrazil ze sebe skřek, který se spíše podobal hlásce&#160;b, doktor položil lžičku na noční stolek, ujistil matku, že není nijakého nebezpečí a&#160;napsal recept. Pro jistotu a&#160;pro uklidnění starostlivé matinky Ferdáčka ještě proklepal napřed i&#160;na zádech a&#160;lechtal hocha po těle strništěm svých vousů a&#160;dráždil jeho čich kořennou vůní, kterou šaty a&#160;celá vážná osoba starého dobrodince lidstva byly napuštěny.</p>
			<p class="MLP_text ParaOverride-1">Léků jeho se Ferdáček nebál. Hnědá medicína byla sice hořká, a&#160;kluk se šklebil jako opička, když polkl povinný svůj doušek, ale náhradou za tyto útrapy jej matinka pěkně politovala. Červená medi­cína však i&#160;chutnala dobře, tak trochu po malinové šťávě, a&#160;synáček byl by s&#160;radostí místo tří lžiček denně bral deset.</p>
			<p class="MLP_text ParaOverride-1">Paní Hvízdálková byla pouze křehká lidská bytost a&#160;nemohla tudíž ani mít povahu docela andělskou. A&#160;tak se stalo, že jí tu a&#160;tam přešla trpělivost a&#160;že svému synkovi v&#160;prchlivosti své našlehala na obzvláště citlivé místo. Když však uviděla svého Ferdáčka vzdychajícího v&#160;postýlce, slibovala si svatě, že se ho příště již netkne, když se tentokráte pozdraví, a&#160;nosila mu k&#160;jeho loži různé mlsy, zejména šlehanou smetanou nadívané trubičky, jejichž Ferdáček obzvláštním byl ctitelem.</p>
			<p class="MLP_text ParaOverride-1">Z&#160;ohledu na svou nemoc stavěl se ovšem Ferdáček necitelným vůči svodům nabízených sladkostí. Nesměl si zadat, a&#160;ačkoli se mu sliny sbíhaly v&#160;ústech, převaloval se unaveně na posteli a&#160;čekal, až matka odejde. Pak teprve opatrně počal prstíkem vyškrabovat šlehanou smetanu z&#160;trubičky a&#160;při tom se již projevoval jeho sklon k&#160;hloubání a&#160;mudrování. Říkal si: „Proč mi to matka nepřinese raději, když mi nic neschází? To by mi lépe chutnalo a&#160;nemusil bych se také za to stydět.“</p>
			<p class="MLP_text ParaOverride-1">Přese všechny jeho nemoci a&#160;churavosti paní Hvízdálková Ferdáčka přece jen dochovala. Vyrostl jako jedle, nad retem mu vy­ráželo první chmýří a&#160;šel studovat na univerzitu. Matka byla hrdá na svého syna, všechno na něm se ji zdálo obdivuhodným a&#160;zázračným, a&#160;myslila, že jí všichni lidé jejího Ferdáčka závidějí, stejně jak se to domnívají jiné matky, ačkoli lidem podobná závist ani ve snu na mysl nepřipadne, a&#160;každý se ponejvíce stará jen o&#160;sebe a&#160;o&#160;svoje.</p>
			<p class="MLP_text ParaOverride-1">V&#160;každém psaní napomínala starostlivá matka svého synka, aby dal na sebe pozor, aby se nenachladil a&#160;aby si nezapomněl na noc uvázat na krk vlněný šátek, jejž si přivezl z&#160;domova. Ferdáček, pokud mu bylo lze, vskutku o&#160;sebe dbal, nepřepracoval se a&#160;zbytečně se neunavoval, dobře jedl a&#160;dlouho spal. A&#160;tak šlo všechno dobře, až nadešla doba zkoušek. Tu mladý Hvízdálek zpozoroval, že je na smrt nemocným.</p>
			<p class="MLP_text ParaOverride-1">Pokašlával a&#160;ve svém hlenu nacházel věci, které se mu zdály nanejmíň kusy plic, ba odkryl cosi ne nepodobného sedlé krvi. Šel tedy do všeobecné nemocnice s&#160;pevným odhodláním vyslechnouti svůj ortel smrti. Prohlédli ho a&#160;pak mu poněkud nevlídně dali na srozuměnou, že mu docela nic neschází a&#160;aby šel po svých.</p>
			<p class="MLP_text ParaOverride-1">Stejně pochodil Ferdinand Hvízdálek i&#160;na oddělení, kam si zašel k&#160;vůli své srdeční vadě. Nejsprostší byl ovšem profesor na oční klinice, jemuž si Ferdáček stěžoval, že mívá mlhu před očima a&#160;že se obává oslepnutí. Konečně se nad ním smiloval kterýsi asistent z&#160;oddělení pro choroby nervové a&#160;řekl mu, aby jel někam na venek, že mu klid udělá dobře.</p>
			<p class="MLP_text ParaOverride-1">Ferdáček se tedy sebral a&#160;jel domů. Vypadal vskutku špatně. Byl bledý a&#160;pokašlával. Paní Hvízdálková zalomila rukama a&#160;zavolala zase starého doktora, který byl chvíli na rozpacích, zdali nemá opět předepsati Ferdáčkovi sladkou nebo hořkou medicínu, jichž se mladému pánovi dostávalo za klukovských dob. Pak si to však rozmyslil a&#160;předepsal prášky a&#160;mimo to poradil ustrašené paní, aby synovi vařila silné hovězí polévky.</p>
			<p class="MLP_text ParaOverride-1">Pohříchu odvykl si Ferdáček vysedávat večer doma. Silné hovězí polévky jedl sice ve dne s&#160;odevzdaností veškeré chvály: hodnou, ale když temno zahalilo domácí kraj do svého černého závoje, probouzela se v&#160;mladém muži touha po skleničce piva nebo čaje, po veselé společnosti a&#160;po rozmarném zraku dívčím.</p>
			<p class="MLP_text ParaOverride-1">S&#160;počátku se vymlouval, že musí promluviti s&#160;tím či oním přítelem. Ale později se mu zdály matčiny otázky nepohodlnými, odpovídal na ně vyhýbavě nebo s&#160;úsměškem, ba i&#160;svárlivě se choval. Někdy roztrpčen nepromluvil po celý den, a&#160;pak odešel do hospody. Odtud se odebral ještě před půlnocí rozpálen alkoholem do kavárničky, kde roznášela nápoje a&#160;rozdílela milá slova a&#160;pohledy a&#160;pro stálé hosty i&#160;důvěrnější něžnosti sklepnice Tydli.</p>
			<p class="MLP_text ParaOverride-1">Jak se vlastně jmenovala, kdožpak ví, nikdo se o&#160;to nestaral. Ke své přezdívce přišla asi tím, že tehdy právě zpívala se i&#160;po českých vlastech mezinárodní odrhovačka, jejíž na počátku i&#160;na konci se opakující lyrický námět zněl v&#160;libozvučném českém překladě:</p>
			<p class="MLP_verse_-12-12- ParaOverride-1">Dejte sem židli<br/>pro moji Tydli<span xml:lang="en-US">!</span></p>
			<p class="MLP_text ParaOverride-1">Čiperná dívka, když mladý Hvízdálek vešel do místnosti, pozdravila ho srdečným: „Tě noha, Ferdáčku!“ a&#160;zeptala se pak, co je libo a&#160;zdali také sobě může přinésti čaj. Ferdinand zasedl za stůl v&#160;pokojíku pro lepší lidi, přišli známí, zpívalo se trochu, slepý dědek zahrál na harmoniku, usměvavá Tydli poletovala sem tam jako motýlek a&#160;vedle v&#160;jizbě pro sprostší druh bližních hádali se opilí.</p>
			<p class="MLP_text ParaOverride-1">Paní Hvízdálkové nebyl ovšem po chuti tento způsob živobytí jejího synáčka a&#160;snažila se hlavně poukazováním na úhonu na zdraví přiměti ho k&#160;obratu na koleje pořádku a&#160;dobrých mravů. Ale Ferdáček nebál se smrti ani čerta, rušil domácí řád dlouhým vyspáváním a&#160;stále potřeboval peníze. Docházelo k&#160;nemilým výstupům a&#160;hádkám, a&#160;paní Hvízdálková, která trpěla krátkým dechem a&#160;dostala z&#160;rozčilení několik nebezpečných záchvatů, odjela konečně na zotavenou k&#160;příbuzným, ponechávajíc Ferdáčka jeho osudu a&#160;neřestem.</p>
			<p class="MLP_text ParaOverride-1">Byla-li v&#160;tom pouze starostlivost, aby nábytek se nezaprášil, že odjíždějící paní Hvízdálková nechala svému synu pouze klíče od jeho pokoje a&#160;kuchyně a&#160;ostatní pak svěřila sousedce, nevím. Jisto je, že aspoň Ferdáček nebyl uveden v&#160;pokušení pohledem na stříbrné náčiní a&#160;jiné snadno zpeněžitelné věci. Neboť zámky, jak tvrdil kterýsi dobrý znalec lidí, jsou dostatečnou ochranou cizího majetku před poctivými lidmi, a&#160;mezi ty Ferdáček přes všechna pochybení svého mládí přece jen vždycky patřil.</p>
			<p class="MLP_text ParaOverride-1">Naši čtenáři zajisté již vytušili, že mladý pan Hvízdálek brzy spotřeboval veškerou svou pokladní hotovost a&#160;přišel hanebně do úzkých. Tydli byla svůdná jako huriska z&#160;Mohamedova sedmého ráje a&#160;Ferdáček se stal jejím oblíbencem. A&#160;poněvadž byl mlád věkem a&#160;ještě mladší srdcem, nemohl nijak než projevovati předmětu své náklonnosti svou vděčnost utrácením peněz a&#160;vůbec prováděním všech možných hloupých kousků.</p>
			<p class="MLP_text ParaOverride-1">I&#160;stalo se, co nutně státi se musilo: Jednoho dne uznamenal Ferdáček dokonalý odliv ve své hubené tobolce. Neměl zrovna docela jasno v&#160;hlavě a&#160;mimo to se nalézal ve společnosti také ne docela střízlivých přátel. I&#160;není divu, že podivná tato společnost připadla na myšlenku, že těžké peněžní ztráty by bylo lze snadno nahradit odprodáním některých zbytečních kusů nábytku z&#160;Ferdáčkova pokoje.</p>
			<p class="MLP_text ParaOverride-1">Kromě postele zdálo se synkovi zbytečným všecko. Když pak byt byl dokonale vyprázdněn, došlo i&#160;na mládenecké lože Ferdáčkovo, neboť i&#160;to nejevilo se již býti dosti potřebným. Pak přišla řada i&#160;na kuchyni a&#160;na zrcadlo a&#160;obě skříně v&#160;předsíni, v&#160;nichž měla paní Hvízdálková schovány staré šatstvo a&#160;jiné rodinné památky.</p>
			<p class="MLP_text ParaOverride-1">Mezi touto veteší nalézaly se i&#160;starodávné úbory, v&#160;kterých matinka za mladých časů navštěvovala plesy a&#160;jiné zábavy. Do tohoto z&#160;módy vyšlého hedvábí nastrojil Ferdinand svou drahou Tydli a&#160;takto v&#160;poněkud divadelní nádheře jezdíval s&#160;ní, když měla vycházku, v&#160;kočáře na výlety do blízkého okolí.</p>
			<p class="MLP_text ParaOverride-1">Konec konců odšrouboval Ferdáček ve svém zpustošeném obydlí i&#160;klozet a&#160;prodal ho: Tím bylo dílo zkázy dovršeno. Za poslední peníze pak dal vymalovat na stěnu scházející movitosti, skříně, stoly i&#160;židle, aby matka, až přijde, se náhle příliš nelekla.</p>
			<p class="MLP_text ParaOverride-1">Ale paní Hvízdálková se přece jen polekala. Jak ani nebylo jinak možno, dostaly se k&#160;ní truchlivé zvěsti o&#160;synovu řádění, neboť mnoha rodákům a&#160;zvláště rodačkám z&#160;nich pohoršení vzešlo. Stará paní přijela, a&#160;když spatřila rozrušenou svou domácnost, zapotácela se a&#160;dech se jí zarazil. Vykřikla srdcelomně, až se sousedé ze všech stran seběhli a&#160;polomrtvou do peřin ji uložili.</p>
			<p class="MLP_text ParaOverride-1">Hluboký zármutek zachvátil Ferdáčka, když spatřil, co svou lehko­myslností způsobil. Nehnul se od lože nemocné a&#160;zahrnoval drahou svou matku veškerou možnou péčí. A&#160;mezi ní a&#160;synem utvořil se opět starý poměr, jaký býval před lety, spočívající na vzájemné výměně něžností a&#160;dojemné starostlivosti.</p>
			<p class="MLP_text ParaOverride-1">Styky svého Ferdinanda se slečnou Tydli pokládala chorá matka za vážnější, než vskutku byly, a&#160;syn, který citlivůstkářstvím kryl poněkud své černé skutky, nevyváděl nemocnou z&#160;bludu. A&#160;v&#160;tomto nedorozumění byl asi důvod, že paní Hvízdálková snažila se pozornost svého syna svésti na jinou stranu. Upozorňovala ho jemně na dcerku spřátelené dobré městské rodiny, jejíž členové přicházeli k&#160;loži nemocné občas na návštěvu.</p>
			<p class="MLP_text ParaOverride-1">Slečna se jmenovala Boženka. Ferdinand vyhledával její společnost jednak, aby nevzburcoval svou matku z&#160;jejích příjemných snů do budoucnosti, ale také pro vlastní své potěšení. Boženka byla skromná krasavice, po domácku vychovaná, příjemná na pohled, a&#160;dovedla se bavit prostě beze vší strojenosti.</p>
			<p class="MLP_text ParaOverride-1">Přese všechnu péči synovu se zdravotní stav paní Hvízdálkové stále zhoršoval. Zemřela tiše a&#160;zanechala zdrceného svého Ferdinanda samotného v&#160;tomto slzavém údolí.</p>
			<p class="MLP_text ParaOverride-1">Mladý Hvízdálek odjel záhy po pohřbu, aby vážně se chopil zanedbávaných svých studií. Ale brzy dostal se jeho život do starých kolejí. Místo v&#160;posluchárnách vysedával Ferdáček v&#160;hostincích a&#160;v&#160;kavárnách.</p>
			<p class="MLP_text ParaOverride-1">Výčitkami svědomí býval ovšem často burcován ze svého nedbalého a&#160;líného pohodlí. Když ho to chytlo, měl vždy po nějakou chvíli nejlepší úmysly. Ale potom si řekl: „Když jsi se nepřičiňoval dřív, dokud tvoje matka žila, k&#160;čemu teď?“ A&#160;předhazoval sám sobě, že svou lehkomyslností uvrhl svou matku do nemoci a&#160;že byl příčinou její smrti.</p>
			<p class="MLP_text ParaOverride-1">Božence poslal Ferdáček několik lístků, jinak se o&#160;ni tuze nestaral. Ale přece, když se mu doneslo, že se zasnoubila a&#160;že se bude vdávat, považoval to za svou porážku a&#160;ztrátu. K&#160;výčitkám svědomí se přidružil ještě žal nešťastné lásky, a&#160;Ferdáčkovi se zdálo, že je se svým životem u&#160;konce.</p>
			<p class="MLP_text ParaOverride-1">Cítil se churavým a&#160;zdálo se mu protismyslným příliš se namáhat pro několik let nebo snad jen měsíců, které bude mu ještě mezi živými stráviti. Taky se domníval, že není příliš účelným starat se o&#160;tak hříšného a&#160;bídného člověka, jakým sám se cítil.</p>
			<p class="MLP_text ParaOverride-1">Co znamená kanonické právo u&#160;přirovnání s&#160;nesčíslnými světy, jejichž třpyt jeví se lidskému oku za jasných noci? Čím jsou pandekty vzhledem k&#160;ostatnímu vývoji věcí pozemských a&#160;nebeských, pomyslíme-li jen na vznik země z&#160;mlhovin a&#160;člověka z&#160;buňky? Stojí to za to zaměstnávat se malichernostmi, když duše chápe tíhu věcí velikých?</p>
			<p class="MLP_text ParaOverride-1">Studie uvázly. Zatím Ferdinand se stal plnoletým a&#160;slavný úřad mu vyplatil dědictví po rodičích. S&#160;několika tisícovkami v&#160;kapse nastoupil mladý Hvízdálek cestu po světě.</p>
			<p class="MLP_text ParaOverride-1">Z&#160;počátku se dost dobře bavil, ale později zlenivěl. Seděl v&#160;cizím velkoměstě stejně znuděně ve svém hotelovém pokoji jako by byl dřepěl doma v&#160;Praze ve svém bytě, a&#160;díval se oknem na padající kapky deště. Nudil se, v&#160;hlavě měl pusto a&#160;prázdno, a&#160;všechno ho tlačilo a&#160;bolelo.</p>
			<p class="MLP_text ParaOverride-1">Byl kdysi zrovna v&#160;nejpochmurnější náladě, když mu vrátný přinesl účet. Ferdáček otevřel svou náprsní tobolku, kde míval své důležité papíry a&#160;velké peníze, a&#160;shledal ku svému zděšení, že je se svým jměním v&#160;koncích.</p>
			<p class="MLP_text ParaOverride-1">Nejdříve pomýšlel na smrt. Ale pak si řekl s&#160;povzdechem, že čekati na vykoupení tohoto druhu bylo by marným. Musil sám uznati, že je celkem zdravější než ostatní lidi. A&#160;sebevražda pro peníze se mu zdála nedůstojnou inteligentního člověka se sklonem k&#160;filosofickému hloubání.</p>
			<p class="MLP_text ParaOverride-1">Místo v&#160;drahém hotelu bydlil nadále Ferdáček v&#160;podkrovní komůrce. Ráno si koupil noviny a&#160;na ulici opřen o&#160;zeď četl inzeráty. Pak se rozběhl po všech možných závodech a&#160;místech, všude, kde hledali písaře, opisovače adres, prodavače či agenta, a&#160;když v&#160;noci po nekonečných pochůzkách vrátil se domů, spal královsky pod hrubou koňskou pokrývkou a&#160;v&#160;tichých snech vracela se mu naděje v&#160;lepší budoucnost.</p>
		</div>
</body>
</html>