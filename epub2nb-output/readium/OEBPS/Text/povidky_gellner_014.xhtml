<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_gellner-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_gellner-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="MLP_uroven2_kapitola ParaOverride-1">Marta</p>
			<p class="MLP_text_bez1radku ParaOverride-1">Znal jsem Martu jen od vidění&#160;– pochybuji, že jsem s&#160;ní kdy promluvil dvacet slov. A&#160;vlastně jsem ji ani více než pětkrát nezahlédl, snad ani ne tolikrát. Taky když si na ni vzpomenu, splývají mi jaksi tahy její tváře; však jsou tomu již léta! A&#160;přece myslím, že by neušla mé pozornosti, kdybych ji dnes potkal. Její postava nebyla jako kde­které ženy, a&#160;její oči&#160;– pamatuji si vůbec dobře oči.</p>
			<p class="MLP_text ParaOverride-1">Oči mohou z&#160;nevzhledného nebo i&#160;nehezkého obličeje udělati krásný, a&#160;naopak. Každý z&#160;vás jistě si povšimnul oněch bledých duhovek, které se zdají přecházeti neohraničeny v&#160;matné bělmo. Úzkost se nás zmocňuje při jejich pohledu. Vyvolávají v&#160;nás myšlenky na strašlivé a&#160;ponižující chvíle, které jsme zažili, nebo jejichž příchodu se obáváme.</p>
			<p class="MLP_text ParaOverride-1">Jsou oči, které se setkávají s&#160;vašimi za okolností ne právě přízni­vých, ve spodinách velkoměsta, na pokraji silnic. Na tváři, kterou osvětlují, zanechala minulost nesmazatelné stopy, z&#160;těla visí zablácené cáry. Ale nenapadne vám ani, že máte před sebou ztracenou bytost, ohlédnete se, ale ne ze soucitu. Takovou přesvědčivou moc mají planoucí oči.</p>
			<p class="MLP_text ParaOverride-1">Jsou oči nervózního lesku, které v&#160;nás vzbuzují dojem ohně, jenž klidně plápolá v&#160;krbu. Jsou oči, které vyhlížejí ve dne jako vtělení života, jeho radostí i&#160;zármutků, a&#160;večer jako pohádka nebo sklenice absintu. Je to vskutku podivuhodné, že oči v duši naší vzbuzují představy tepelné stupnice. Aby mi nebylo špatně rozuměno, podotýkám, že věc ta nemá nic společného s&#160;tím, co nazýváme vášní a&#160;chladem.</p>
			<p class="MLP_text ParaOverride-1">Martiny oči svítily jako uhlíky. Byly malé, a&#160;duhovky vypadaly jako dvě černé energicky nahozené skvrny na modrém porculánu.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Setkal jsem se s&#160;Martou v&#160;kuchyni své drážďanské bytné. Šel jsem si snad pro sklenici vody. Marta seděla na nízké stoličce, a&#160;hoření část její vzrostlé postavy byla vzpřímena&#160;– skoro vojensky. Její tělo bylo mohutné, vlas černý a&#160;bez lesku, a&#160;její chrup vypadal také jako porculán postříkaný černými a&#160;zlatými skvrnami. Hlas její zněl poněkud chraptivě, ale nebylo mu to na újmu, nýbrž dostávalo se mu tím jakéhosi teplého nádechu. Neodpověděla téměř na moje zdvořilosti, jen se tiše a&#160;krátce smála. A&#160;její černé podivné oči bloudily po stropě.</p>
			<p class="MLP_text ParaOverride-1">Jak jsem pravil, nevím, zdali jsem ji pětkrát zahlédl, ačkoli jsme bydleli u&#160;téže bytné. Od bytné jsem se také všecko dověděl, co dnes chci vypravovat. Marta byla sklepnicí. Naše bytná bývala také sklepnicí, ale byla již stará, vlastně předčasně zestárlá. Živila se pronajímáním pokojů a&#160;měla u&#160;sebe svého nemanželského chlapce, na kterého platil jeho otec, továrník odněkud ze severních Čech.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Kteréhosi rána probudil se poručík Elshausen ve velice dobré náladě. Strojil se pomalu a&#160;u&#160;stolu zatím stála Marta, sklepnice od Zlatého jelena, a&#160;vařila kakao.</p>
			<p class="MLP_text ParaOverride-1">Snídali spolu, a&#160;poručík se cítil ve svém pokoji jaksi doma. Byl to blažený pocit, před tím nikdy v&#160;takové určitosti nepoznaný. Els­hausen vypravoval různé malichernosti ze svého života. Marta tu a&#160;tam prohodila slovo, ale většinou se jen smála krátkým a&#160;tichým smíchem. Po snídani si nasadila na hlavu klobouk a&#160;chtěla odejít.&#160;– „Počkej, jdu již taky<span xml:lang="en-US">!</span>“ řekl poručík. Ani nevěděl, jak mu tato slova vyplynula z&#160;úst.</p>
			<p class="MLP_text ParaOverride-1">Sedli na elektriku a&#160;jeli. Poručík měl tichou nezkalenou radost z&#160;Martiny přítomnosti. Nebylo nutné se stydět za Martu. Ovšem nebylo by bývalo přece jen příjemno potkat někoho známého. Nehlásit se k&#160;Martě bylo nemožno a&#160;představit ji bylo spojeno rovněž s&#160;obtížemi.</p>
			<p class="MLP_text ParaOverride-1">Od elektriky doprovázel ji ještě několika ulicemi, až stanula před svým domovem. „Zde bydlím,“ pravila. „Chceš-li, můžeš mě někdy navštívit. Jsem na bytě u&#160;kolegyně.“ Stiskl jí vřele ruku a&#160;podržel ji chvíli ve své. Při tom díval se Martě do očí svým poněkud dětským pohledem. Zasmála se tiše a&#160;potom zmizela v&#160;průjezdu.</p>
			<p class="MLP_text ParaOverride-1">Elshausen vsedl znovu do elektriky a&#160;jel do služby. Nudil se trochu v&#160;kasárnách, nudil se na cvičišti, ale bylo mu při tom přece veselo. Odbyl nedbale své povinnosti a&#160;pak bloudil ulicemi. Díval se často na své kapesní hodinky a&#160;velmi časně se odebral ke&#160;Zlatému jelenu na večeři.</p>
			<p class="MLP_text ParaOverride-1">Zlatý jelen byl hostinec po způsobu našich velikých pražských pivovarů: veliký sál, mnoho stolů, obecenstvo všeho druhu, živnostníci s&#160;rodinami a&#160;přátelé dobrého doušku. Ačkoli poručík Els­hausen po své službě se přestrojil do občanských šatů, bylo mu přece trochu nevolno. Marta s&#160;ním promluvila dvě, tři slova a&#160;odběhla. Elshausen povečeřel, pak prohlížel si ilustrované listy, přečetl číslo novin a&#160;rozhlížel se. Viděl, jak jiní s&#160;Martou vtipkují. Zmocnila se ho únava a&#160;zaplatil. „Už jdeš?“ ptala se Marta. „Prosím tě, co tu mám dělat?“ odpověděl poručík. „Člověk by zde zešedivěl dlouhou chvílí. Chceš-li, vrátím se k&#160;půlnoci a&#160;počkám na tě venku.“ Marta souhlasila.</p>
			<p class="MLP_text ParaOverride-1">Elshausen šel do kavárny, pak do druhé a&#160;do třetí. Nikde neměl stání. Konečně přešlapoval ještě hodinu před Zlatým jelenem, než Marta vyšla. Elshausen byl roztrpčený a&#160;zlý. A&#160;s&#160;malými změnami po nějakou dobu následovaly večery tomuto podobné. K&#160;výčitkám poručíkovým krčila Marta pouze rameny. A&#160;Elshausen byl nucen uznat, že při svém zaměstnání nesmí jeho milá skrbliti úsměvem a&#160;několika lhostejnými slovy.</p>
			<p class="MLP_text ParaOverride-1">Doprovázení sklepnice, pak návštěvy u&#160;její bytné byly čímsi, co mohlo důstojníku zlomit vaz. V&#160;Sasku jsou přísné policejní předpisy. Po desáté hodině večerní není nikomu dovoleno přijímati návštěvy druhého pohlaví, zodpovědná je za to bytná, která v&#160;tom případě se dopouští kuplířství. Kdyby ta věc přišla před soud&#160;– poručík neodvážil se ani domyslit.</p>
			<p class="MLP_text ParaOverride-1">Elshausen měl něco svých peněz. Chodil nějaký čas zamyšlen a&#160;počítal. Pak navrhl Martě, aby praštila svým zaměstnáním. Nestavila se tomu příliš na odpor. Vyhledal jí malý byt na předměstí.</p>
			<p class="MLP_text ParaOverride-1">Marta chodila na procházky do města, navštěvovala magacíny a&#160;své bývalé přítelkyně. Elshausen přicházel k&#160;ní na večeři neb i&#160;na svačinu. Podnikali spolu výlety podél Labe, jezdili na lodičkách a&#160;bavili se mnohdy jako děti. Jen někdy věšela Marta hlavu, a&#160;hlas její zněl poněkud nenávistně: „Co je to všecko platno, když si mě nechceš vzít!“</p>
			<p class="MLP_text ParaOverride-1">Elshausen se rozčiloval: „Blázínku, copak jsem ti stokrát již nevysvětlil, že jako důstojník nemohu tohle udělat? Něco jiného by bylo, kdybych byl v&#160;civilu, pak bych si tě vzal, to víš. Měj rozum a&#160;netrap mě<span xml:lang="en-US">!</span>“</p>
			<p class="MLP_text ParaOverride-1">Než se poručík rozhodl přiměti Martu, aby se vzdala svého místa, dopočítal se na papíře, že svými prostředky vystačí na vydání, která mu nastávala. Ale v&#160;praxi dopadla věc poněkud jinak. Příliš se uskrovnit nebylo možno, a&#160;ani postup, jehož během doby byl účasten, nevytrhl Elshausena z&#160;peněžních nesnází. Dělal dluhy, vyrážel klín klínem, čím dále tím byl úvěr dražší a&#160;pohledávky byly umisťovány v&#160;rukou stále méně a&#160;méně příjemných. Konečně byl Elshausen dlužen i&#160;kantýnskému. K&#160;pluku přicházely marně vymáhané účty a&#160;stížnosti dodavatelů. Kteréhosi dne byl Elshausen povolán do plukovní kanceláře. Odešel odtamtud rozrušen, s&#160;planoucími tvářemi, a&#160;do kasáren se již nevrátil. Nazítří složil svou důstojnickou hodnost.</p>
			<p class="MLP_text ParaOverride-1">Dlouho to trvalo, než si našel nějaké místo. Zatím prodala Marta svůj nábytek a&#160;po osmiletém přerušení nastoupila opět starou službu jako sklepnice ve vinárně. Vlivem některých svých známých a&#160;jistě i&#160;proto, že byl kdysi důstojníkem, jemuž konec konců nebylo lze nic nečestného vytknouti, obdržel Elshausen od konzervativní strany tajemnictví zemského politického spolku.</p>
			<p class="MLP_text ParaOverride-1">Plat nebyl veliký, a&#160;dluhy tížily Elshausena stále. Byl několikráte nucen svá běžná vydání platit z&#160;peněz strany, které procházely jeho rukou. Dosah tohoto činu byl mu docela zřejmým, od nešťastného svého odchodu z&#160;vojny nebyl již tak lehkomyslným jako dříve. Ale neviděl jiného východiska. A&#160;posléze doufal pouze v&#160;jedno, že se ožení a&#160;zaplatí všecko z&#160;ženina věna. Dívku již vyhlédnutou měl. Byla to dcera z&#160;úřednické rodiny, ne nejmladší a&#160;ne příliš krásná. Rodiče její proti sňatku nic nenamítali. O&#160;jeho poměru s&#160;Martou věděli, také budoucí nevěstě bylo vše známo. Proto byl nucen Els­hausen své bývalé milence se vyhýbat.</p>
			<p class="MLP_text ParaOverride-1">Nelze tvrdit, že neměl již Martu rád. Ale tíha života otupila značně jeho city. Ponížení, které zažil při opuštění svého pluku, nedostatek a&#160;doprošování u&#160;různých známých, jež potom následovalo, starosti, které mu působily dluhy a&#160;peníze scházející v&#160;pokladně zemského spolku&#160;– to vše na Elshausena působilo krutou depresi. Chtěl pouze jedno: vyváznout z&#160;toho všeho, oddychnout si a&#160;pak žíti, žíti jakkoli.</p>
			<p class="MLP_text ParaOverride-1">Marta ho časem navštívila. Přišla k&#160;němu, když obdržel místo tajemníka. „Teď by sis mě mohl vzít,“ řekla mu. „Prosím tě,“ odpověděl, „nevím, kde mi hlava stojí, a&#160;ty mi přicházíš s&#160;takovými věcmi<span xml:lang="en-US">!</span>“ „Přece jsi mi to vždy sliboval, že budu tvou ženou, jakmile se dostaneš z&#160;vojny.“ „Dej mi pokoj s&#160;těmihle řečmi!“ křičel Elshausen podrážděně. „Měj trochu pochopení, v&#160;jakých poměrech vězím. Vezmi tedy sekeru a&#160;zabij mě!“ Marta pohodila hlavou. „Slíbil jsi mi, že si mě vezmeš.“</p>
			<p class="MLP_text ParaOverride-1">Pak pozorovala, že se jí její dlouholetý milenec vyhýbá. „Proč mi jdeš z&#160;cesty?“ ptala se ho. Vymlouval se tak i&#160;onak. Když se posléze přestěhoval, aniž by jí byl udal novou svou adresu, došla si pro ni na policii, sledovala ho tajně, vyptávala se u&#160;domovníka a&#160;konečně se dověděla, že Elshausen se hodlá zasnoubiti.</p>
			<p class="MLP_text ParaOverride-1">Zatím se přišlo na jeho zpronevěru v&#160;úřadě. Pánové nechtěli ovšem z&#160;politických ohledů, aby věc ta se dostala na veřejnost, a&#160;když jim nešťastný tajemník vypověděl celou svou trapnou situaci, když je ujistil, že měl v&#160;úmyslu všechno zapravit, jakmile se ožení, dali mu krátkou dovolenou a&#160;projevili svůj souhlas s&#160;tím, aby zaujal opět místo, jakmile scházející částka bude nahražena.</p>
			<p class="MLP_text ParaOverride-1">V&#160;té době překvapila ho opět Marta svou návštěvou. „Proč se přede mnou schováváš? Nemáš čisté svědomí?“ tázala se ho. „Ty jsi mým věčným trápením,“ vzdychl si Elshausen. „Vím, proč se mne chceš zbavit,“ pokračovala Marta, „máš jinou.“ Elshausen pokrčil rameny. „Ale já ti to překazím,“ řekla Marta, „sliboval jsi, že si vezmeš mě.“</p>
			<p class="MLP_text ParaOverride-1">„Dělej co chceš, chceš-Ii mě zničit,“ odpověděl tajemník na dovolené. „Pravda, chci se oženit s&#160;jinou; a&#160;musím to udělat. Jinak na mě čeká…“</p>
			<p class="MLP_text ParaOverride-1">„Co,“ zeptala se dychtivě.</p>
			<p class="MLP_text ParaOverride-1">„Scházejí mi peníze v&#160;pokladně.“</p>
			<p class="MLP_text ParaOverride-1">„Kolik?“</p>
			<p class="MLP_text ParaOverride-1">„6000 marek.“</p>
			<p class="MLP_text ParaOverride-1">„Nemůžeš si to nikde vypůjčit?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Ale tu druhou si přece jen nesmíš vzít. Slibovals to mně.“</p>
			<p class="MLP_text ParaOverride-1">„Huso!“ odlehčil si Elshausen, lehl si na pohovku a&#160;obrátil se k&#160;své návštěvě zády.</p>
			<p class="MLP_text ParaOverride-1">Marta odešla. Ještě téhož večera poslala nepodepsaný dopis na státní návladnictví. Když se toto zakročení minulo účinkem, vypravila se sama k&#160;soudci. Tam vypověděla vše, co věděla o&#160;zpronevěře v&#160;zemském spolku konzervativní strany.</p>
			<p class="MLP_text ParaOverride-1">„V&#160;jakém poměru jste k&#160;tomu pánovi?“ tázal se ji úředník.</p>
			<p class="MLP_text ParaOverride-1">„Sliboval mi, že si mě vezme.“</p>
			<p class="MLP_text ParaOverride-1">Elshausen byl odsouzen na patnáct měsíců do žaláře.</p>
			<p class="MLP_hvezdicky ParaOverride-1">*&#160;*&#160;*</p>
			<p class="MLP_text_bez1radku ParaOverride-1">Marta se toulala se svou bytnou po městě. Náhle se zarazila, stiskla své přítelkyni ruku a&#160;ukazujíc prstem, pravila: „To je on!“</p>
			<p class="MLP_text ParaOverride-1">Muž takto označený obrátil hlavu k&#160;oběma ženám. V&#160;jeho žluté tváři kmitlo se cosi jako náhlé zděšení. Potom se zamračil, odvrátil svůj obličej a&#160;kráčel dále nedbalým a&#160;klopýtavým krokem.</p>
			<p class="MLP_text ParaOverride-1">„Toho to posezení strhlo!“ řekla bytná.</p>
			<p class="MLP_text ParaOverride-1">„Proč sliboval, že si mě vezme?“ pravila Marta, a&#160;její černé oči těkaly neklidně z&#160;předmětu na předmět.</p>
		</div>
</body>
</html>