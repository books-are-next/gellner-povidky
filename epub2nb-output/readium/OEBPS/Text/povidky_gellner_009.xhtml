<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>povidky_gellner-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="povidky_gellner-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola ParaOverride-1">Sport a&#160;zdraví</p>
			<p class="MLP_text_bez1radku ParaOverride-1">Jsem dnes v&#160;hrozně měkké náladě.</p>
			<p class="MLP_text ParaOverride-1">Hned ráno, když jsem vstal z&#160;postele, podíval jsem se na nástěnný kalendář a přečetl jsem si na dnešek připadající heslo: „Nezoufej a&#160;pracuj!“ Zároveň jsem se přesvědčil, který den a&#160;kolikátého je; a&#160;tu jsem seznal, že slavíme opět smutné výročí dojemného skonu věhlasného pěstitele sportu a&#160;nezapomenutelného přítele našeho, Otakara Kuželky.</p>
			<p class="MLP_text ParaOverride-1">Svým objevem byl jsem tak rozrušen, že jsem si šel opět lehnout a&#160;oddal jsem se zbožným vzpomínkám na drahého člověka, který, ač byl lety mladší než já, přece byl jaksi mým vychovatelem a&#160;jenž mě získal pro sport aspoň v&#160;duševním smyslu, když bohužel jeho ušlechtilé snaze ve světě hmotných skutečností postavily se v&#160;cestu nepředvídané překážky.</p>
			<p class="MLP_text ParaOverride-1">Výchova k&#160;sportu byla ovšem za mých chlapeckých a&#160;jinošských let úplně zanedbávána. Turistika našeho prostředí spočívala jedině v&#160;tom, že naši otcové a&#160;matky vyšli si v&#160;neděli odpoledne se svým potomstvem do výletního místa asi tři čtvrtě hodiny vzdáleného, kdež jsme my děti sbíraly jahody po lese nebo jsme si hrály na zástavy a&#160;na slepou bábu, zatímco matky pojídaly bábovku a&#160;otcové posilovali se na zpáteční cestu šestikrejcarovým pivem, které nadýmalo jako mladý jetel.</p>
			<p class="MLP_text ParaOverride-1">Na střední škole nebyl u&#160;nás vůbec tělocvik, ani ne jako nepovinný předmět. Jak to bylo možné, nemohu s&#160;určitosti říci. Ale pokud vím, bylo příčinou tohoto zahanbujícího stavu nařízení místodržitele, tehdejšího hraběte a&#160;nynějšího knížete Thuna, které zakazovalo cvičení žactva v&#160;sokolovnách. Tím v&#160;ústavech, kde nebylo zvláštních tělocvičen, tělesná výchova mládeže docela odpadla.</p>
			<p class="MLP_text ParaOverride-1">Křivdil bych si, kdybych neuvedl na tomto místě svou poctivou snahu někdejší, nesoucí se k&#160;nápravě nedostatků školní výchovy. Měl jsem nejlepší úmysly soukromě tužit paže a&#160;chtěl jsem si již koupit činky.</p>
			<p class="MLP_text ParaOverride-1">Vzal jsem na potaz lékařský věhlas starého ranhojiče, který navštěvoval naši rodinu. Znamenitý muž ten zúčastnil se jako mladý člověk roku 1866 války proti Prusku, tam mu nastřelili lebku, a&#160;od těch dob žil skromně v&#160;našem městě z&#160;pense asi třiceti zlatých, kterou mu stát až do pozdního věku vypláceti musil.</p>
			<p class="MLP_text ParaOverride-1">„Nač potřebuješ svaly?“ namítl mi zkušený stařec. „Chceš být kovářem nebo se chceš prát v&#160;dupárnách?“ A&#160;tak moje dobrá předsevzetí padla do vody. Dnes toho lituji. Nebýt námitky starého ranhojiče, byl bych se mohl dnes oddat politické činnosti.</p>
			<p class="MLP_text ParaOverride-1">Mezi tělocvikem a&#160;sportem jest ovšem strašný rozdíl. Kdežto tělocvik je jaksi sám sobě účelem, tíhne sport k&#160;vyšším metám, totiž k&#160;dělání rekordů. Tělocvik jest, abych tak řekl, pouze předsíní sportu, a&#160;to docela temnou a&#160;nevzhlednou.</p>
			<p class="MLP_text ParaOverride-1">S&#160;Otokarem Kuželkou seznámil jsem se při sportovní příležitosti a&#160;hned na poprvé spatřil jsem pozdějšího svého druha a&#160;vůdce v&#160;celé jeho velikosti. Bylo to o&#160;plaveckých závodech. Kuželka obeplul třikrát rybník za dvě hodiny 18 minut a&#160;33 a půl vteřiny, načež zmodral a&#160;zůstal na nábřeží bez ducha ležet. Bydlil jsem tehdy s&#160;medikem, který měl již na třicet semestrů, a&#160;tak jsem ledaco pochytil z&#160;lékařské vědy a&#160;pomáhal jsem zavádět u&#160;polomrtvého Kuželky umělé dýchání. Byl bych mu málem vyvrkl ruku; ale vzkřísili jsme ho konečně.</p>
			<p class="MLP_text ParaOverride-1">Z&#160;vděčnosti uvolil se Otokar Kuželka, že mě bude učit jezdit na kole. Byl bych to aspoň v&#160;tomto praktickém odvětví sportu velmi daleko přivedl, kdyby se u&#160;nás stavěly jinak silnice, totiž kdyby uprostřed nebyla největší výška, nýbrž největší hloubka. Rozumí se samo sebou, že když je z&#160;prostředka spád nalevo i&#160;napravo, běží nerozumný stroj, jakým je kolo, vždy do pravého nebo do levého příkopu.</p>
			<p class="MLP_text ParaOverride-1">Nechci vás unavovati vypočítáváním ohnutých drátů, přeražených řídítek, přelámaných zvonků, rozbitých kolen a&#160;rukou a&#160;roztržených kalhot, neboť je všeobecně známo, že každý začátek je těžký.</p>
			<p class="MLP_text ParaOverride-1">Později jsme již jezdili na krásné výlety podle břehů řeky, která byla bohužel regulována. Kdysi zatlačily nás dva nákladní vozy, které se vyhýbaly automobilu, až na samý pokraj hráze, což mělo pro další vývoj mých sportovních zálib neblahé následky. Zůstal jsem ležet s&#160;rozbitou hlavou na hrázi a&#160;kolo sjelo do řeky. Tělesně jsem svůj úraz snadno překonal, ale moje sportovní ctižádost byla takřka zabita.</p>
			<p class="MLP_text ParaOverride-1">Nastal však ještě jednou v&#160;mém životě okamžik, kdy jsem se přesvědčil, že sport je věc velice užitečná a&#160;blahodárná. Byl jsem v&#160;první třídě odveden k&#160;vojsku přes to, že jsem poukázal na svůj špatný zrak, na svou tělesnou slabost a&#160;nervovou rozrušenost. Kdežto přítel Otokar Kuželka, když ukázal vojenským pánům svoje krásné, vypracované tělo sportovce, získal si ihned náklonnost pana plukovního lékaře, a&#160;ten u&#160;něho shledal srdeční vadu a&#160;křečové žíly. Jako pro vždy neschopný k&#160;vojenské službě opustil Otokar místnost odvodní komise.</p>
			<p class="MLP_text ParaOverride-1">Tento úspěch mého znamenitého druha přiměl mne, že jsem si koupil bíle a&#160;modře pruhované triko, hodlaje přistoupiti k&#160;fotbalovému sdružení F. S. K. Měcholupy, jehož také Otokar Kuželka byl dlouholetým členem. Nešťastná náhoda zabránila však mému příteli, aby mne uvedl, jak mi to svatosvatě přislíbil. Při velikém zápolení F.&#160;S.&#160;K. Měcholup s&#160;mužstvem F. S. A. Birmingham překopl kterýsi z&#160;Angličanů Otokaru Kuželkovi holenní kost; odvezli ho do nemocnice, kdež si pobyl celé čtyři neděle. Triko mi zbylo, a&#160;chodím se v&#160;něm ke Komínu koupat.</p>
			<p class="MLP_text ParaOverride-1">Jak jsem pravil, do měsíce měl Otokar zlomeninu zahojenou. Dva měsíce potom ještě trochu kulhal, ale později měl již jen trhání v&#160;noze. A&#160;to bohudík při zimním sportu, jakým je sáňkování, nevadí.</p>
			<p class="MLP_text ParaOverride-1">Milerád jsem poslechl vyzvání svého přítele a&#160;šel jsem se podívat, jak bujařejší a&#160;lepší část lidstva užívá zimy.</p>
			<p class="MLP_text ParaOverride-1">Podle lesa táhla se v&#160;ujetém sněhu jízdní dráha. Byla to radostná podívaná, jak sáňky obsazené jednou, dvěma i&#160;třemi osobami s&#160;vršku dolů fičely a&#160;při každém hrbolku do výšky vyskakovaly. Zvrátilo se jich také hodně, cestovatelé váleli se ve sněhu a&#160;ostatní jeli přes ně a&#160;leželi taky. Otokaru Kuželkovi vletěl při tom někdo botou do obličeje. Ale to nebylo tak zlé. Hůře bylo těm, kteří si spletli směr cesty, vletěli do lesa a&#160;vrazili do nějaké břízy. Ty si odvezla ochranná stanice.</p>
			<p class="MLP_text ParaOverride-1">Nezúčastněnému diváku připadalo ovšem toto divadlo velice zajímavým. V&#160;prvém nadšení smluvil jsem se s&#160;Otokarem Kuželkou, že půjdeme spolu do hor. Poněvadž však byla tehdy finanční krize a&#160;peníze drahé, stejně jako je tomu dnes, byl jsem při pořizování své horské výzbroje odkázán pouze na svépomoc, čímž ovšem celá záležitost se zdržela.</p>
			<p class="MLP_text ParaOverride-1">Vůli měl jsem zajisté nejlepší. Koupil jsem si pokladničku v&#160;podobě prasátka s&#160;dírou ve hřbetě a&#160;uložil jsem v&#160;prvních dnech měsíce do něho značný obnos. Mimo to došel jsem si pro střádací knížku poštovní spořitelny a&#160;nalepoval jsem pilně desetihaléřové známky. Ale v&#160;posledních dnech měsíce zostřila se následkem neúrody v&#160;jižní Americe finanční krize tou měrou, že jsem byl nucen svou mnohokopytnickou pokladnu vyprázdnit a&#160;zvláštním přípisem na ředitelství rakouské poštovní spořitelny vypověděti svůj vklad, když byl již dosáhl výše dvou korun padesáti haléřů.</p>
			<p class="MLP_text ParaOverride-1">Vypravil se tedy Otokar Kuželka do hor sám. Jaký sport tam pro­vozoval, na to dnes již určitě si nevzpomenu. Vím pouze, že si při tom v&#160;kterési boudě spletl postele a&#160;seznámil se se svou příští chotí, která byla velmi silná na lyžích.</p>
			<p class="MLP_text ParaOverride-1">Brzy po svém sestupu z&#160;hor se Otokar Kuželka oženil a&#160;zanedlouho, s&#160;rychlostí, kterou bylo možno také nazvat rekordem, povila mu jeho paní synka.</p>
			<p class="MLP_text ParaOverride-1">Samozřejmě oba dva rodiče jako nadšení sportovci snažili se vychovat svého potomka dle svého obrazu na muže s&#160;jarou myslí v&#160;jarém těle. Ve stáří dvou let drželi ho v&#160;zimě pod pumpou, aby se náležitě otužil. Následkem toho ochrnula dítěti levá část těla. Kromě toho oněmělo. Bohudík si nebožátko vzal všemohoucí k&#160;sobě.</p>
			<p class="MLP_text ParaOverride-1">Jak napadlo sněhu, šli manželé spolu lyžařit. Kuželka byl poněkud těžkopádným oproti své lehkonohé choti, a&#160;tak se jednou stalo, že ji ztratil. Hledal ji dva dni, ale marně. Teprve třetího dne z&#160;rána uviděl ji ležet v&#160;sněhové závěji.</p>
			<p class="MLP_text ParaOverride-1">Odnesli ji na nosítkách a&#160;po dlouhém úsilí nabyla opět vědomí. Ale nos a&#160;prsty pravé ruky jí tak umrzly, že nebylo jiného východiska, než je uříznout. Což se také stalo.</p>
			<p class="MLP_text ParaOverride-1">Od těch dob, co jeho choť ztratila svůj rozkošný nosík, ztratil také Otokar veškerý zájem na společných manželských sportovních podnicích, a&#160;z&#160;toho zase vznikaly domácí nesváry.</p>
			<p class="MLP_text ParaOverride-1">Jen těmto rodinným neshodám měl jsem co děkovat, že Otokar Kuželka mě po dlouhé době opět poctil svou návštěvou.</p>
			<p class="MLP_text ParaOverride-1">Na zádech měl kabelu z&#160;nepromokavého plátna, na nohou okuté boty, na hlavě zelený klobouk s&#160;kamzičím ocasem a&#160;v&#160;ruce hůl na dva metry dlouhou. Takto vyzbrojen vybídl mě, abych podnikl s&#160;ním společný výstup na ledovec.</p>
			<p class="MLP_text ParaOverride-1">Odmítl jsem jeho nabídku a&#160;vymlouval jsem se nejapně, že nemohu, že musím psát dva dopisy. Můj přítel se na mě útrpně podíval a&#160;pravil: „Je tohle život? Nestydíš se takhle hnít? Je hodno muže prodřepět veškerý volný čas za kamny?“</p>
			<p class="MLP_text ParaOverride-1">„Prosím tě,“ odpověděl jsem, „teď, co jsou ta studená léta, je člověk rád, že se aspoň v&#160;zimě za kamny trochu ohřeje.“</p>
			<p class="MLP_text ParaOverride-1">Otokar Kuželka neuznal mě déle za hodna svých nadšených slov a&#160;pokynů a&#160;odešel ode mne se zřejmým úmyslem vykonati výstup na ledovec sám. Ale něco jiného bylo psáno ve hvězdách.</p>
			<p class="MLP_text ParaOverride-1">Na nádraží čekala Kuželkova tchýně. Nepromluvila ani slova, ale šla za svým zetěm k&#160;pokladně a&#160;koupila si týž lístek jako on. Vstou­pila za ním do téhož vozu a&#160;na téže stanici zároveň s&#160;Otokarem vystoupila z&#160;vlaku.</p>
			<p class="MLP_text ParaOverride-1">Otokaru Kuželkovi běžel mráz po zádech. Nezastavil se ani v&#160;hospodě na posilněnou, nýbrž hned začal lézt na nejpříkřejším místě do vrchu. Ale když se ohlédl, zatmělo se mu před očima. Třicet kroků za sebou uviděl svou tchýni.</p>
			<p class="MLP_text ParaOverride-1">Není dodnes vysvětleno, jak se ona tragédie nahoře na ledovci odehrála. Třetího dne Kuželkova tchýně sestoupila do údolí a&#160;oznamovala, že její zeť zřítil se z&#160;výšky dvou tisíc metrů do propasti.</p>
			<p class="MLP_text ParaOverride-1">Poslali za ním tři záchranné výpravy. První byla smetena lavinou, druhá se ztratila v&#160;horách a&#160;dva její členové skončili sebevraždou, třetí přinesla konečně do údolí Kuželkovu pravou nohu, která při pádu zůstala viset na skalním útesu.</p>
			<p class="MLP_text ParaOverride-1">Člověk zoufá nad světem, když pozoruje, jak právě nejzdravější a&#160;nejnadějnější lidé hynou, zatím co bezcenný brak klidně pokračuje ve svém živoření. Jaké naděje odešly nám i&#160;s&#160;tebou do hrobu. Otakare Kuželko, jaký skvostný kus lidstva bys byl zosobňoval, kdybys byl zůstal naživu! Ale tak se to děje se vším krásným zde na zemi. Je to podobné, jako s&#160;onou kobylou, kterou sedlák odnaučoval žrát. Když už se tak přiblížila k&#160;své dokonalosti, že nedostávala denně než jedno stéblo slámy, najednou chcípla.</p>
			<p class="MLP_text ParaOverride-1">Bozi závidí svým tvorům velikost.</p>
		</div>
</body>
</html>